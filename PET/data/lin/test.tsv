category	headline	text	url
business	avid Blattner abandaki kosamba na TGI/Gombe	David Blattner, directeur général ya société SAFRICAS abandi kosamba na Tribunal ya Grande instance ya Gombe na Kinshasa mpo na bopengwisami ya misolo pene na ba millions minei bipesamaki mpo na kotonga ba sauts de mouton minei. Bazuzi bandimi kopesa basembeli ya M. Blattner mposo mibale mpo ete batanga mikanga ya maloba mpe bilembo client na bango alobaki mpe apesaki na parquet ya Cour d’appel ya Matete ntango ya mituna. Bosambisami bwa ye botelemisa mpe bokozengela le 1er juin. David Blattener azali kosamba elongo na DG ya OVD (Office de voiries et drainage), Benjamin Wenga. Nzonkande ONG ACAJ (Association congolaise pour l’accès à la justice) elobi ete bosambisami bwango bosengelaki boleka na télévision lokola oyo ya Vital Kamerhe, mokambi ya kala ya ndako ya misala ya président Félix Tshisekedi oyo azali kosama wuto mposo moleki mpo na kopendwisa misolo misusu.	https://www.voalingala.com/a/david-blattner-abandaki-kosamba-na-tgi-gombe/5424829.html
business	Industry Five ya Amerika elingi kobanda kokela ba tablettes na Kinshasa	"Balakisi bilongi ba compagnie ya Amerika Industry Five bazali na Kinshasa na ntani ya kosilisa misala mya kotia misolo mpo na kokela ba tablettes wuta engumba mokonzi ya Ekolo Congo démocratique. Esengelaki tablette mpe smartphone esalami na RDC ebima na usine le 1er juin, lokola esakolamaki na mobembo ya président Félix Tshisekedi na boko ya mbulamatari na Londres, na Grande Bretagne, na sanza ya yambo. ""Nakutani lelo na balakisi bilongi ya compagnie ya Amerika Industry Five baye bazali na Kinshasa mpo na kosilisa makambo ya botiyi misolo na ntina ya kosala ba tablettes ya malamu mingi na RDC mpo na kopesa mateya malamu mpe kokela misala noto yoko,"" ekomi compte Twitter na ye ntoma ya Etats-Unis na Kinshasa, Mike Hammer oyo amibenga na nkombo ya bayi RDC ""Nzita"". Industrie etiaki manzata na mikanda mya boyokani na mbulamatari ya RDC, na nzela ya ministre Julien Paluku ya Industrie, le 21 janvier 2020 na Londres. Industrie Five elobi na ntango wana ete ezali na makoki ya kokela ba smartphones na ba tablettes 1.400.000 na mobu moko na Kinshasa. Elakaki mpe ete smartphone to tablette ya yambo esengelaki ebima na usine na Kinshasa le 1er juin kasi esalami te. Elobami te na bokutani na ntoma Hammer mokolo nini misala mya bokeli smartphon na tablette yango mikobanda na Kinshasa."	https://www.voalingala.com/a/industry-five-ya-amerika-elingi-kobanda-kokela-ba-tablettes-na-kinshasa/5519404.html
business	Egypte, Sudan na Ethiopie na masolo mpo matata ya barrage ya Nil na Kinshasa wuto le 3 kino le 5 avril	Ba ministres ya mambi ma bikolo bya bapaya ya Egypte, Etiopie na Sudan bakokutana na masolo na Kinshasa na lisungi ya RDC, wuto samedi kino lundi, mpo na matata ma barrage ya Nil, elobi bayi présidence na bayi ministère ya mambi ma bikolo bya bapaya ya RDC. Président Félix Tshisekedi oyo azali kokamba sika Union africaine nde akokamba masolo mango. Moussa Faki Mahamt, mokambi ya Commission ya UA, akozala mpe lokola na masolo mango. Egypte na Ethiopie basengaki RDC na ebandeli ya sanza kosunga na kozwa eyano na matata mpo na barrage enene, Barrage ya Grande Renaissance (GERD) Ethiope ezali kotonga likolo na ebale Nil eye mboka minei (Egypt, Sudan, Ethiopie mpe RDC) ekabolaka. Barrage yango ekobimisa lotiliki mingi mpo na Ethiopie eye ekoki koteka lotiliki lyango kasi ekozala na mbano mpo na Egypte na Sudan baye bazali bikolo bya esobe	https://www.voalingala.com/a/egypte-sudan-na-ethiopie-na-masolo-mpo-matata-ya-barrage-ya-nil-na-kinshasa-wuto-le-3-kino-le-5-avril/5835662.html
business	Sassou asengi lisungi mpo na Fonds bleu ya bassain ya Congo na COP 25	"Président Dennis Sassou N’Guesso ya ekolo Congo-Brazzaville asengi lisungi ya molongo mpo na Fonds Blue ya Bassin ya Congo, na bokutani  ya COP 25 na Madrid epayi azwaki maloba le 2 décembre 2019 Dennis Sassou N’Guesso azali kuna lokola momemi ya maloba ya bikolo ya etuka eye ya Afrika ya kati. ""Bokutaki ya COP 25 esengeli bozala kaka te esika ya maloba pamba kasi ya komikotisa o’misala mpo na kobikisa mokili na mbongwana ya bokati zamba,"" elobi M. Sassou. Fonds Blue ekelama mpo kobatela mokili na mbongwana mozali kosalama mpo na bokati nzamba. M. Sassou akundoli ete bikolo 16 bizali kati na Fonds bleu eye. ""Fonds bleus ezali na bosenga ya lisungi public mpe privé. Nazali kobwaka mbela lelo, kolanda boyokani ya Paris,"" ebeti sete M. Sassou. M. Sassou ayebisi mokili ete ntango zamba ya Amazonie ezali kobeba, esengeli makasi esalama mpo kobatela poumon ya mibale ya mokili eye ezali nzamba ya bassin ya Congo na bonene 220 milliards ha."	https://www.voalingala.com/a/sassou-asengi-lisungi-mpo-na-fonds-bleu-ya-bassain-ya-congo-na-cop-25/5189368.html
business	FMI etindi limpinga na Kinshasa kolandela makambo ya kaniaka	"Limpinga ya FMI (Fonds monétaire international) lizali na Kinshasa mpo kotala makambo mayike, kati na myango, kolandela bitumba na kaniaka eye société civile mpe Union européenne bazoli kotelemela. ""Limpinga liye likomi awa mpo na kotala mibeko mpe ba institutions ya misala ya finances publiques, ya banque centrale, ya bitumbi bitali kolekisa mbongo na zela ya mayuya (blanchiment d’argent) mpe lisusu bitumba na kaniaka,"" elobi représentant ya FMI na Kinshasa, Philippe Egoume. Misala myango mikowumela kino le 20 décembre. ""Ekoluka koyeba botawu boye bokoki komema na bokambi ya mabe,"" eyebisi M. Egoume. Lundi, bayi FMI basololaki yango na Premier ministre Sylvestre Ilunga Ilunkamba. Oyo nde limpinga lya misato FMI etindi na RDC wuto mobu mobandaki. ""Limpinga liye likopesa malako na mbulamatari,"" elobi misala ya Premier ministre na compte Twitter na yango. Nzokande FMI ekebisi mpo projet ya budget ya l’Etat mpo na 2020 ezali irréaslite (koleka maye makoki kosalama solo). Esengi président Félix Tshisekedi (rigueur na ba sanctions) kolendela makasi mpe kopesa etumbu ekasi na bato banso bako pengwisa misolo to bakozwama na kaniaka. N suka ya sanza ya novembre, coordonateur administratif es services personnels ya président Tshisekedi, Dieudonné Lobo, atiyamaki na boloko ya Makala nsima na kofundama mpo na kopesa ndingisa ete société moko ya Canada eyekola mpe ebanda kozwa diamant na mabele ya Miba ntango ayebisaki te bakonzi. M. Lobo afundami kozwa moslo."	https://www.voalingala.com/a/fmi-etindi-limpinga-na-kinshasa-kolandela-makambo-ya-kaniaka/5200509.html
business	Dangote alingi atiya mosolo na potasse na phosphate na Congo Brazzaville	"Mwana ya ekolo Nigeria, Aliko Dangote, moto na nkita mingi na Afrika, alingi atiya mosolo na bosaleli potasse mpe phosphate na Congo-Brazzaville. Aliko Dangote ayebisika mposa na ye na président Denis Sassou N’Guesso na masolo bazalaki na yango mercredi na Brazzaville. ""Boyeba ete tosi totiya misolo na ciment awa, 320 millions ya ba dollars, mpe lelo tolingi totiya misolo mingi mpo etali potasse na phosphate mpe, soki ekoka, na urée mpe na ammoniaque lokola tosala yango na Nigeria,"" elobi M. Dangote nsima na bokutani na M. Sassou. M. Dangote akosala usine ya potasse mpe ya phosphate yango na groupe na ye. ""Nayebisi mokonzi ya mboka ete, tozali bapesi mosolo ya sembo, tozali na kondima na Congo na bakambi na yango. Tozali kolobela botiyami ya ba milliards mpo ezali nde misala ya minene makasi tozali kolobela. Ekopesa bato misala, ekopesa nzela na ba échanges (bosombitinya) mingi na mboka ya libanda,"" ebeti mokoloto M. Dangote. M. Dangote alobi ete usine ya ciment asala na Yamba, na département ya Bouenza, ezali malamu. Kolanda maloba maye, yango ezali investissement ya monene koleka na CEMAC (Lisanga ya nkita ya bikolo ya Afrique centrale). Cimenterie yango elingi ebanda koteka ciment na mboka manso nzinnga nzinga ya Congo-Brazzaville. ""Banda pene na sanza mibale tobandaki koteka clincker na Cameroun, kala te ekobanda kotekama na Kinshasa, mpe toko kende na Gabon. Ntango manso maye makosalama, tokoloba ete tosali mosala malamu,"" elimboli Dangote. Cimenterie ya Yamba ekoki kobimisa 1,5 million tonnes ya ciment.   "	https://www.voalingala.com/a/dangote-alingi-atiya-mosolo-na-potasse-na-phosphate-na-congo-brazzaville/5054470.html
business	Chine elongoli nyongo ya 28 millions $ ya RDC mpe elaki 17 millions $ na lisungi na bokambi UA	"Chine elongeli nyongo ya RDC ya pene 29 millions ya ba dollars mpe elaki lisungi mingi, elobi ministre ya mambi ma Bikolo bya bapaya ya Chine, Wang Yi na bokutani na président Félix Tshisekedi na Kinshasa. Président Tshisekedi ayambaki ministre Yi na Palais de la nation na Kinshasa nsima na bokutani na ye motindami ya Chine na mokokani wa ye ya RDC, Marie Ntumba Nzeza. ""Diplomatie chinois esakoli... mpe lisungi likokma na 17 millions USd mpo na mabongisi ya ntombwa mpe 2 millions mpo na kotambola na bokambi ya Union Africaine (ya président Tshisekedi),"" elobi présidence ya RDC. Président Tshisekedi akozwa mobu moye bokambi bwa UA. Ministre Yi na orésident Tshisekedi basololaki mpe mpo etali bitumba na COVID-19 mpe bokundolami ya Comission mixte Chine-RDC."	https://www.voalingala.com/a/chine-elongoli-nyongo-ya-28-millions-ya-rdc-mpe-elaki-17-millions-na-lisungi-na-bokambi-ua/5727067.html
business	Cour ya cassation ebakisi etumbu na DG ya FONER, ya OVD mpe ya SOCOC	Cour ya cassation ebakisi mibu na etumbu ya bosambisambi ya kozongela ya ba DG ya FONER, Fulgence Lobota Bamaros, ya OVD, Benjamin Wenga mpe ya SOCOC Modeste Makabuza. DG ya Fond national d’entretien routier FONER Fulgence Lobota Bamaros, DG ya Office des Voiries et Drainage (OVD ), Benjamin Wenga mpe DG ya Société congolaise de construction (SOCOC), Modeste Makabuza bazongelaki kosamba na bosenga na bango. Fulgence Lobota mpe Benjamin Wenga bakomi na mibu mitano mya misala makasi na esika ya misato, mpe Modeste Makabuza akomi na yango mibale na esika ya moko. Basambisami mpo na botongi nzela na ntima ya mikolo nkama ya président Tshisekedi.	https://www.voalingala.com/a/cour-ya-cassation-ebakisi-etumbu-na-dg-ya-foner-ya-ovd-mpe-ya-sococ/5603799.html
business	Peter Pham amemeli Tshisekedi bakambi ya General Electric	Envoyé special ya Etats-Unis mpo na etuka ya Grands lacs, Peter Pham amemeli président Félix Tshisekedi bakambi ya General Electric, moko na ba sociétés multinationales ya Amerika elingi kotiya mosolo na RDC. M. Pham na Tshisekedi bakutani mercredi 12 février na Palais de la Nation na Kinshasa, elongo na limpinga ya compagnie eye. General Electric esala lotlliki ya lolenge mingi, ya moyi, mayi mpe misusu. Motindami ya Etats-Unis azalaki na ambassadeur (ntoma) ya Amerika na RDC. Mike HAmmer. Akomaki na Kinshasa o’libandela ya mposo. Asololaki mardi na Martin Fayulu ya lingomba Lamuka oyo apesaki ye mabongisi na ye mpo na kosilisa nkwokoso ya nsima ya maponami ya mokonzi ya mboka ya le 30 décembre 2018. Akutanaki mpe na Premier ministre Ilunga Ilunkamba mpe na bayi ya société civile lokola bakambi ya bitonga biike.  	https://www.voalingala.com/a/peter-pham-amemeli-tshisekedi-bakambiya-general-electric/5285648.html
business	Malangu Kabedi, mwasi ya yambo, atiami na bokambi Banque centrale ya RDC	Malangu Kabedi-Mbuyi atiami lundi na mpokwa na ebonga ya gouverneure (mokambi) ya Banque centrale ya RDC (BCC). Atiami na ebonda M. Déogracias Mutombo mpe akomi mwasi ya yambo ya kozwa esika ya kobateli Banque centrale ya Congo wuto bokelami bwa yango le 30 juillet 1951. Tata mokonzi a aboni mama Malangu B=Kabedi-Mbuyi mpo na kotambwisa Banque centrale ya congo. Mwasi ya bokeseni. Azali mokeli mpe mokambi ya mission ya Fonds monétaire internationale na Cap Vert mpe na Burkina Faso, ekomi molobeli ya mbulmatari articik Muyaya na Facebook na ye. Botiami boye boalkisi emoniseli ya mokonzi ya mboka ya kopesa basi esika monene na mabonga minene, ebakisi M. Muyaya. Mme azali 12e gouverneure ya BCC kais mwasi ya yambo, eyebisi molobeli molandi ya président Félix Tshisekedi, Tina Salama. Deogracias Mutombo oyo Mme Malangu akitani na ye, atiami PCA ya Autorité de Régulation des Assurances (ARC).	https://www.voalingala.com/a/malangu-kabedi-mwasi-ya-yambo-atiami-na-bokambi-banque-centrale-ya-rdc/5954140.html
business	Basali ya société canadienne Banro bakangami na basimba minduki	Basali ya Banro, société ya Canada ya boluki mines, bakangami na baye basimba minduki na etuka ya Maniema, na ndelo na Sud-Kivu, eyebisi molobeli ya mampinga ya FARDC na bisika biye, capitaine Dieudonné Kasereka. Kolanda maloba ya cap. Kasereka na AFP, basali baye bakutanaki na bato mabe o’mokolo ya mitano na 10 :30 ya ntongo kati na Salamabila na Kitindi na etuka ya Maniema. Bato mabe batumbaki motuka ya basali baye, ebakisaki cap. Kasereka. Bayike balobi basali minei nde bamemaki na bato mabe kasi rapport oyo tozuwi elobi ete moto moko ya Sud-Afrique mpe mosusu ya Zimbabwe nde bakangami na basimba minduki baye basalaka bikela mabe na etando eye, elobi cap. Kasereka na AFP. Kolanda maloba na ye, mampinga mazali kosala bolukiluki. Tokundola ete moto moko ya France akangemaki mpe atikamaki na sanza ya mitano ya 2017. Esika eye etondisama na babundi ya Mai Mai. 	https://www.voalingala.com/a/basali-ya-soci%C3%A9t%C3%A9-canadienne-banro-bakangami-na-basimba-minduki-na-maniema/5017868.html
business	Mokambi ya Rawbank atindami na Makala	"Mokambi to directeur général ya Rawbank, Thierry Taeymans, atindami na boloko ya Makala nsima na koyanola mokolo moleki na parquet mpo etali misala ya mikolo nkama ya yambo ya bokonzi ya président Félix Tshisekedi. ""Lokola na ba operations moko moko esalamaka na banque, Rawbank elobi ete etosaki mibeko minso,"" ekomi Rawbank ne liyebisi. M. Taeymans ayonalaki jeudi na parquet ya Matete mpo etali ba transactions (bosombitinyami ya misolo) mpe ba transferts (botindami ya misoslo) ya compagnie Somibo mpo na misala ya 100 jours na bkonzi ya president Tshisekedi. Mokambi ya Somibo nde azalaki moto ya mibale ya kotindama na Makala mpo na bozangi kotonga ba logements sociaux lokola ezali na contrat na mbulamatari. ""Lokola acteur responsible oyo alandaka bosaleli misolo na lolenge ya malamu na misala mya ye, Rwabank emipesi na bakonzi ya bosembo mpo na koyanola,"" elakisi liyebisi ya Rawbank. Mokambi ya Rawbank akomi moto ya minei ya kotindama na boloko ya Makala mpo na bolukiluki likolo ya misala ya 100 premiers jours ya M. Tshisekedi."	https://www.voalingala.com/a/mokambi-ya-rawbank-atindami-na-makala/5328054.html
business	Mokambi ya FONER atindami Malaka	"Procureur général ya Kinshasa/Gombe, atindi na boloko ya monene ya Kinshasa, na Makala, directeur ya FONER (Fonds national d’entretien routier), Fulgence Baramosi mpo na kopengwisa misolo ya kotunga nzela na mikolo nkama ya président Félix Tshisekedi. ""Ezali mpo kopengwisa koleka 20 millions $ ezalaki mpo kabongisa nzela na bituka ya Nord mpe Sud-Kivu mpe na Kasaï na société SCOC,"" eyebisi na VOA Lingala mokambi ya ACAJ (Association congolaise pour l’accès à la justice), Me Geroges Kapiamba. Mpo na mokambi ya ACAJ, ""ezali mafia ya solo eye misala mya bosembo miwuti kotiya maboko"". O’mokolo mwa misato (mercredi), Vital Kamerhe, mokambi ya ndako ya misala ya président Félix Tshisekedi, atindamaki mpe lokola na boloko ya Makala nsima na koyanola na mituna ya parquet ya Cour d’appel ya Kinshasa Matate na Limete. Mikolo mileki, bakambi baiike ya ba sociétés ya botongi, ya banques mpe bakambi ya ba baiike ya ba projets bitiyamaki mpe na Makala na bolukiluki ya boepngwisi misolo ya botongi mpo na mikolo nkama mya yambo ya Félix Tshisekedi na bokonzi. Vital Kamerhe nde akabaki misala miye yambo na mbulamatari ya ministre ya yambo Sylvestre Ilunga esalama. Bato banso baye nanu bakweyisami te o’likambo kasi bakozela kino procureur akolanda nzela inso yambo na kotinda bango na bosambisami to kotika bango. Yango ekozwa mwa mikolo mpe sanza."	https://www.voalingala.com/a/mokambi-ya-foner-atindami-malaka/5366286.html
business	Tshisekedi asololi na Guterres mpo na matata ya barrage ya Renaissance	Présidence Félix Tshisekedi asololi na kalaka mokonzi ya ONU Antonio Guterres mpo etali matata likolo na barrage Renaissance na ebale Nil, moko molandi suka na masolo na  Kinshasa kati na Egypte, Ethiopie na Sudan, maye mabisi eloko ya malonga te. Sango yango epesami na présidence ya RDC. Balakisi bilongi bya bikolo misatu balobaki na liyebisi ete esengeli ONU mpe bayi molongo basunga mpo na koluka eyano, na liyebisi nsima bakutanaki ya Kinshasa na bokambami bwa M. Tshisekedi. Bapesaki losako na M. Tshisekedi, motambwisi ya Union africaine, na kokamba likita lya Kinshasa. Ethiopie etongi barrage yango (GRED) na ntina ya kopesa lotiliki na bavandi na yango million nkama moko na tuku sambo mpe mboka esusu. Kkasi Egypte ekebisi ete yango ekopekisa kozwa mayi mpe elobaki ezali likambo lya bomoi. Ebale Nil ezali esika Egypte, mboka esobe, ezwaka mayi mpo na bilanga mpe ya komela. Sudan elobi ete botongi ya barrage Renaissance bokopekisa ba barrages na yango kozwa mayi masengeli.	https://www.voalingala.com/a/tshisekedi-asololi-na-guterres-mpo-na-matata-ya-barrage-ya-renaissance/5844423.html
business	Ouganda na RDC batie manzaka na boyokani mpo na botongami ya ba nzela mpe bokengi na Congo	"Milulu mya botiami manzaka na boyokani kati na Ouganda na RDC mpo na kotonga ba nzela na Congo mpe bokengi misalaki jeudi na Kampala. Président Yoweri Museveni ya Ouganda nde atiaki manzaka elongo na ministre ya RDC ya mambi ma bapaya Christophe Lutundula Apala oyo alakisa elongi ya mbulamatari naye. ""Elongo na bokulaka Lutundula Apala vice-Premier ministre mpe ministre ya mambi ya bapaya ya RDC totie manzaka na boyokani kati na ba mbulamatari na biso (IGA), boyokani boye botali botiami o’mosala ya kotonga ba nzela na mabele ma RDC,"" ekomi président Museveni na compte Twitter na ye. ""Natondi mwana nsomi Félix Tshisekedi mpo andimaki bobengisami na ngai mpe atindi Christophe Lutundula koya kotia manzaka na boyokani bokotikala na lisolo, boye bolakisi boyokani bokasi mpe bondeko kati na bikolo mibale,"" ebakisi M. Museveni. Mokonzi ya Ouganda alobi ete boyokani bwango botali mpe makambo misusu mingi lokola bobateli mpe bokengi, bopesani lotiliki, mombongo mpe botiami na misolo na bokeli misala to investissement nakotombolaka kimya mpe bofulukisami ya bikolo mibale. Boyokani boye bosalami ntango Ouganda na RDC bazali na bosambi na Cour internationale ya justice na Haye mpo na mbeba mampinga ma Ouganda (UDPF) masalaka na bitumba na mabele ma Congo. Ntango ya mokonzi ya kala Joseph Kabila, mbulamatari ya RDC esengaki Ouganda kofuta pene na milliards xomi ya ba dollars mpo na bobomi, bobebisi UPDF esalaki na Congo. Kasi Ouganda endimaki te mpe ekobaka na kowangana. Nzokande, bayi société civile na Beni, na Nord-Kivu, bayebisaki ete mampinga ma Ouganda makoataki na territoire ya Beni mikolo misato mileki mpo na kosala elongo na bayi FARDC, mampinga ma RDC. Bakeli mibeko baike ya RDC lokola Juvenal Munubo batelemeka likambo lyango mpoe likismaki te na Assemblée nationale."	https://www.voalingala.com/a/ouganda-na-rdc-batie-manzaka-na-boyokani-mpo-na-botongami-ya-ba-nzela-mpe-bokengi-na-congo/5907607.html
business	FMI elobi nkita ekiti moke na RDC	"FMI (Fonds monétaire international) ebimisi mpo na mbala ya yambo banda mibu mitano, rapport mpo etabli nkita ya Congo démocratique. Ebimisi rapport eye ntango masolo mazali kokoba na bakonzi ya RDC mpo na bozongi na misala mya molongo miye o’mboka mokambami na Felix Tshisekedi. ""Bokolisami ya nkita ya 2018 bozalaki 5,8%, bowutaki mingi mpenza ba mines (makele) biye bizalaki na bokoli ya 7% ntango misala misusu (ya ba mines te) mizalaki na 1,7%,"" elimboli Philippe Egoumé, représentant ya FMI na RDC. Limpinga lyoko ya FMI liwuti kosala mobembo na Kinshasa, sanza mibale nsima na bokutani ya mokonzi ya sika ya Congo, Félix Tshisekedi, na mokambi ya FMI, Christine Lagarde. Misala ya mines nde mizali 25% ya nkita ya Congo, ekundoli M. Egoumé. ""Bana ya Congo mingi bamona mbuma ya bokoli bona te,"" elobi Egoumé. FMI ekanisi ete nkita ekoki kokita na 2019, ekoma na 4,3% pamba te misala ya mines mikomata te. Bakonzi ya Congo démocratique bakoki kosenga masolo masusu na FMI nsima na bondimami ya rapport ya nkita na yango na Conseil ya administration ya FMI na suka ya sanza ya mwambe."	https://www.voalingala.com/a/fmi-elobi-nkita-ekiti-moke-na-rdc/4947182.html
business	Bolukiluki bozali kosalama na misolo Access Bank epesaki na basali ya APLC (Direcab a.i. ya Tshisekedi)	"Directeur de cabinet a.i. ya président Félix Tshisekedi asakoli ete bolukiluki bozali kosalama mpo na misolo basali ba APLC (Agence ya kopekisa mpe kobundisa kaniaka) bazwaki na Access Bank. Bakambi ba Misala mya kopekisa mpe kobundisa kaniaka, babengisami vendredi 18 décembre 2020 na Cour d’appel ya Kinshasa mpo na misolo basali ya APLC bazwaki na enketi bazalaki kosala na Access Bank. No media source currently available  ""Bolukiluki bozali kosalama na ngonga eye na ntina ya koyeba polele makambo masalamaki, soki mazali solo, masengeli kokitisama o’likambo mpe bakeli ba yango kopesama etumba kolanda mobeko,"" ekomi na mokanda, mokambi ya ndako ya mosala ya ngonga eye ya ndako ya mosala ya président Félix Tshisekedi, Désiré-Cashmir Kolongele Eberande. Liyebisi lya présidence libimisami nsima na bobanzani na ba réseaux sociaux ya bililingi bitalisi basali ba APLC kozwa nkasa ya misolo na maboko ya mokambi ya Access Bank, Arinze Kenechukwu Oswachale, na avocat na ye, Amani Cibambo. Basali ba APLC baye bakendaki kosala enketi nsima na bofundami ya mokambi ya Access Bank na blanchiment d’argent (kosukola misolo) mpe kotinda yango na badongolomeso (terroristes). Basali baye bazwaki 30.000 $ na passeport ya M. Arinze Kenechukwu Oswachale. 20.000 $ esengelaki ebakisama nsima. Nungu nungu makasi ebimaki mpo na likambo lya na mangomba ya société civile malanda bitumba na kaniaka. APLC ebimisaki mercredi liyebisi ya koloba ete misolo myango mitikamaki na parquet ya Cour d’Appel ya Gombe mpe nungu nungu eye ekokaki te kopekisa bolukiluki bokoba. ""Ata basali baye bazalaki kosala bolukiluki, epesameli bango te kozwa misolo mingi boye. Esengeli etumbu epesama,"" elobaki na VOA Lingala mokambi ya UNIS, réseau panafricain ya bitumba na kaniaka, Jean-Jacques Lumumba. ""Présidence ya Ekolo ezali kokundola molende ya mokonzi ya mboka na bitumba na kaniaka mpe na blanchiment d’argent (kolekisa misolo mabe na nzela elamu) yango ezali loboko ya bitumba na ye ya politiki,"" ekomi M. Eberande. APLC ezali agence président Félix Tshisekedi akelalaki mpe ekangama na présidence mpo na kobundisa kaniaka."	https://www.voalingala.com/a/bolukiluki-bozali-kosalama-na-misolo-access-bank-epesaki-na-basali-ya-aplc-elobi-direcab-a-i-ya-tshisekedi/5703816.html
health	Session extraordinaire ya Assemblée provinciale ya Kinshasa ekozala te mpo na COVID-19 (Godé Mpoy)	"Mokambi ya Assemblée provinciale ya Kinshasa, Godé Mpoy asakoli ete session extraordinaire ekozala te mpo na COVID-19. Nzokande bakeli mibeko baike bazalaki kozela bobengisami ya session extraordinaire mpo na kotika mokanda ya kosenga bolongwi na ye. ""Kolanda mikano mitali mbonge ya mibale ya bokono bwa COVID-19, miye mipekisi bosangani ya koleka bato 10, tozali na makoki te kobengisa likita bo' momesano,"" ekomi motambwisi ya Assemblée ya Kinshasa. M. Mpoy akundoli été sessio ordinaire ya septembre esukaka le 29 décembre mpe asakoli suka ya sessio eye ebandaki. Lobi loleki liboke lya bakeli mibeko bazalaki kobongisa mokanda ya kosenga bolongwi na ye, balobaki ete bazwaki ntango te ya kotika pétition yango mpo esengalaki kolekisa yambo budget. Budget yango endimami ya 724 milliards Francs congolais. Basusu balobi ete ntina ya kolongola ye ezali lisusu te mpo M. Mpoy mpe andimi kokota na Union sacrée, lingomba mokonzi ya mboka Félix Tshisekedi azali kokela mpo na kozwa majorité ya sika na ba institution mpe koyeba kokamba malamu. Bakeli mibeko yango mpe bakanelaki mokambi ya engumba mpe etuka ya Kinshasa Gentiny Ngobila. Kasi ye mpe lokola akotia na Union sacrée."	https://www.voalingala.com/a/session-extraordinaire-ya-assembl%C3%A9e-provinciale-ya-kinshasa-ekozala-te-mpo-na-covid-19/5717523.html
health	Etats-Unis epesi ndingisa bakoni ba Ebola basalisama na ba anti-corps ya synthèse emekamaki na RDC	"Etats-Unis epesi ndingisa ete bato bakoma kosalisama na ba anti-corps ya synthèse na bokono bwa Ebola emekamaki na RDC. Ba anti-corps ya synthèse yango ekelami na société ya biotechnologie Regeneron mpe emonisi ete bato bazali kokufa mingi te nsima na kozwa yango. Emekamaki na Ekolo Congo démocratique. Ezali lisalasi lya loilelenge wana nde président Donald Trump azwaki mpo na abika na bokono bwa COVID-19. Lisali lyango libengami Inmazeb, lipesama na mosisa. Dr. Jean-Jacques Muyembe mpe akelaki llisalisi to mono mosusu ya ndenge wana na ba anticorps ""monoclonaux""."	https://www.voalingala.com/a/etats-unis-epesi-ndingisa-bakoni-ba-ebola-basalisama-na-ba-anti-corps-ya-synth%C3%A8se-emekamaki-na-rdc/5623278.html
health	COVID19 : Sassou aboyi kobimisa Mokoko na Okombi babima na boloko	"Président Denis Sassou N’Guesso alobi ete ntina ezali te ya kobimisa na boloko Jean-Marie Michel Mokoko mpe André Okombi Salissa, ba opposants politiques babale ata COVID19 ezali kongala na mokili. M. Sassou ayonalaki na mituna ya bapanzi sango ya France 24 na RFI. Alobi ete bato baloko 365 babimisami. Ezali baye bazwaki etumbu ya moke mpe bakokisaki mikolo mya bango na boloko, alimboli. Nzonkande, ONG Amnesty international esengaki le 20 avril bobimisami ya bato ba boloko mpo na kobatela bango na COVID19. Amnesty international etangaki nkombo ya candidat ya kala na mponami ya mokonzi ya ekolo na 2016, Jean-Marie Michel Mokoko mpe na André Okombi Salissa, ba opposants bable baye bakatelamaki etumbu na kofundama koluka kokweyisa bokonzi na 2018. ""Batiamaki te na boloko mpo bazali bayi politiki kasi mpo basalaki mbeba ya droit commun,"" eyebisi M. Sassou. ""Ezali na ntina te kotika bango na koluka kosilisa nkaka na boloko,"" ebakisi M. Sassou. Président ya Congo-Brazzaville akanisi ete ntangu ekomi nanu te ya koloba soki esengeli kozongisa nsima maponami mabongisami mpo na trimestre ya yambo ya 2021. Lingomba na ye PCT (Parti congolais du travail) eponaki ye lokola candidat na maponami mwango. M. Sassou, na mibu 75, akokisa mibu 35 na bokonzi. Awangani ete azali kolengela mwana na ye Chrystel Sassou N’Guesso na kokitana na ye. Bato 236 bayebani kozwama na COVID na Congo-Brazzaville, zomi bakufi, 26 babikisami."	https://www.voalingala.com/a/covid19-sassou-aboyi-kobimisa-mokoko-na-okombi-babima-na-boloko/5410421.html
health	Bill Clinton akoti lopitalo	"Bill Clinton, mokonzi ya kala ya Etats-Unis, oyo azali na mibu 75, akoti lopitalona Californie, eyebisi molobeli na ye. ""Mardi na mpokwa, président Clinton akotaki na centre médical UCI mpo na lisalisi na bokono bozali COVID te. Azali kokoma malamu, azali kopesa matondi na minganga, mafilimo, na banso bazali kosunga ye,"" elobi Angel Ureña na liyebisi na Twiter. Nsima na mikolo mibale, M. Clinton azali koyanola malamu na ba antibiotiques, ebakisi molobeli wa ye. M. Clinton azalaki mokonzi ya Etats-Unis ya mbala 42. Aponamaki mbala mibale mpe atikalaki na bokonzi wuto 1993 kino 2001."	https://www.voalingala.com/a/bill-clinton-akoti-lopitalo/6272231.html
health	B’échantillons ya Lubumbashi ezali COVID-19 te	"Bato babale baye batalami mikolo mibale mileki na Lubumbahsi lokola bazwami na COVID-19, bazali na bokono bwango te, esakoli ministre ya bolokolongono Dr. Eteni Longondo. ""INRB esakoli ete emoni te virus wana na ba examen esalaki,"" ekomi ministre ya bokolongono na Twitter Bakambi ya etuka ya Katanga mpe ya engumba Lubumbashi bavandisi bato na ndako wuto mokolo mwa yambo ya mposo nsima koloba ete test rapide emonisaka virus yango na basali mibembo mibale bawutaki Kinshasa na mpepo. Kasi ministre Dr. Longondo asengaki kozela resultats ya INRB."	https://www.voalingala.com/a/b-%C3%A9chantillons-ya-lubumbashi-ezali-covid-19-te/5343478.html
health	COVID-19: Botinda mituna na bino nyonso	Ba experts bakoyanola bino. Bobosana te koloba esika nini (engumba nini) bozali. Botinda ba vidéos yango na facebook na biso VOA Lingala to na voalingala@voanews.com. VOA Lingala pene bino lokola esalema te.	https://www.voalingala.com/a/covid-19-botinda-mituna-na-bino-nyonso/5351927.html
health	Agent ya santé azwaki vaccin abeli Ebola	"Moko na basali ya bokolongono oyo asi apesamaki mangwele ya Ebola, azwi bokono boye na Beni, eyebisi bakambi ya misala ya bitumba na maladie eye. Nkasa ya sango ya mokolo na mokolo ya ministère ya Santé elobi ete mosali oyo abetamaki dose ya yambo ya rVSV-ZEBOV, mangwele mapesamaki na sanza ya mwambe (août) ya 2018. rVSV-ZEBOV ekelama na groupe américain Merck Sharp and Dohme. ""Esengeli kopesa mikolo mwambe to 10 mpo mangwele ebimisa ba anticorps na ntina ya koyeba kobundisa na makasi nyonso bokono bwango,"" elibmboli bakonzi ya ministère ya Santé. Wuto bokono boye bobandaki na monyele ya RDC na aoû 2018, basali ya bokolongono 167 bazwi maladie yango mpe 41 bakufi, kolanda ministère ya Santé. Bato 2.267 bakufi wuto libandela ya épidémie yango. "	https://www.voalingala.com/a/agent-ya-sant%C3%A9-azwaki-vaccin-abeli-ebola/5254501.html
health	New York ebakisi mikolo na confinement na yango	"New York, capitale économique mpe culturelle ya Etats-Unis ebakisi mikolo na confinement ntango bingumba mpe ba Etats mingi ebandi kofungola misala mya yango. ""Tokokende malembe mpe na bokengi… Esengeli tosala mpeza mayele"", elobi maire (mondele mboka) ya New York, Bill de Blassio. Na mokolo ya lelo jeudi 15 mai 2020, bato bakufi na COVID19 bakomi 22.170 na New York; yango nde épicentre ya bokono boye mpe esika bato bayebani kozwama na virus bazali 343.000. Na Etats-Unis mobimba, 1,46 millions nde bazwami na COVID19, 87.218 bakufi mpe 255 bakufi. Ata motango ya bato bazali kokufa mokiti na nse ya 200, bakonzi baboyi kofungola misala lokola biteyelo na septembre. Pene na 30 Etats bazali kofungola misala na yango na Etats-Unis."	https://www.voalingala.com/a/new-york-ebakisi-mikolo-na-confinement-na-yango/5421766.html
health	"Kamerhe atiami na ""respiration artificielle"" (Michel Moto)"	"Vital Kamerhe mokambi ya ndako ya mosala ya mokonzi ya mboka Félix Tshisekedi, oyo akatelama mibu 20 mya boloko mpo na kopengwisa misolo mya l’Etat, atiami na ""respiration artificielle"" to bisaleli ya kopema, elobi basungi ba ye. ""Vital Kamerhe azwaki nkwokoso na ntongo eye. Atiami na bisaleli kosunga kopema. Nazali kokende na lopitalo mpo na kozwa sango mingi,"" ekomi na Twitter moko na basungi ya M. Kamerhe, Michel Moto.  M. Kamerhe azali na bosambisami ya kokozongela na bazuzi mpo aboyaki etumbu ya mibu 20 ya boloko bakisa na mibu 10 ya bopekisi makoki mapolitiki, ekatelamaki ye nsima na kosamba mpo na kopengwisa misolo mya botongi ndako na ntina ya mikolo nkama ya yambo ya mokonzi ya mboka Tshisekedi. Akatelamaki etumbu elongo na nkolo compagnie SAMIBO, moyi ekolo Liban Sammih Jamal, na mosali ya import export ya président Jeannot Mouhima. Akotaka lopitalo wuto basanza mingi."	https://www.voalingala.com/a/kamerhe-atiami-na-respiration-artificielle-(michel-moto)/5673121.html
health	UE elaki Tshisekedi kobakisa 50 millions $ mpo na bitumba ya Ebola	Union européenne ekobakisa ba dollars milioni tuku mitano mpo na kosunga ekolo Congo démocratique na kobundisa Ebola, elobami na bokutani jeudi ya président Félix Tshisekedi na mokambi ya EU Jean-Claude Junker na Bruxelles. Yango nde moko ya biyano bipesamaki nsima ya bokutani na mobembo ya yambo bokonzi ya Félix Tshisekedi na continent Europe. Lisungi lisusu ya UE likozala mpo na kokolisa Etat de droit mpe mbongwana ya misala ya bosembo, nkita ya Congo democratique mpe kimya na bokengi. Nzokande M. Tshiskedi akutani lelo na mobembo na ye na Belgique, na ministre-président ya etuka ya engumba mokonzi Bruxelles, Rudi Vervoort. Litomba ya bokutani lizali koyikisa makasi bondeko ya bingumba moknzi mabale. Félix Tshisekedi akomaki na Belgique o’mokolo ya yambo ya mposo mpo na mobembo na ye yambo na ekolo eye uto akoma mokonzi ya RDC le 24 janvier 2019. 	https://www.voalingala.com/a/ue-leaki-tshisekedi-kobakisa-50-millions-mpo-na-bitumba-ya-ebola/5092013.html
health	Moto ya yambo ya coronavirus na Brazzaville mpe ya misato na Kinshasa	"Moto ya yambo azwami na bokono bwa coronavirus azwami na Brazzaville, eyebisi bakonzi ya Congo-Brazzaville. Mpe ya misato, na ngambo ya RDC, kolonda bakambi ya misala mya bokolongono. ""Ezali Franco-congolais ya mibu 50 oyo awuki na France na nzela ya Addis Abeba,"" ekomi na compte Twitter na ye ministre molebeli ya mbulamatari ya Congo-Brazzaville, Thierry Moungalla. Kolanda makomi maye, mbulamatari ekundoli na bato litomba ya kosala makambo makopekisa bobanzani na yango, komibatala mpe kozala na bokengi. Na ngambo ya RDC, bakonzi ya bokolongono nde basakoli moto ya misato. ""Moto ya misato na COVID19 azwami lelo na Kinhsasa. Ezali mwana ya Congo moko oyo avandaki na Suisse kala mingi. Amitiami na kobombana mpe azali kozwa lisalisi lisengeli,"" ekomi na Twitter na ye ministre ya bokolongo ya RDC, Dr. Eteni Longondo."	https://www.voalingala.com/a/moto-ya-yambo-ya-coronavirus-na-brazzaville-mpe-ya-misato-na-kinshasa/5329817.html
health	Washington ebakisi 15,2 millions $ na bitumba na Ebola na Equateur (Mike Hammer)	"Ambassadeur ya Etats-Unis na Kinshasa alaki na bakambi ba etuka ya Equateur, na nord-est ya RDC, lisalisi ya koleka zomi na mitano millions ya ba dollars mpo na bitumba na bokono bwa Ebola bozali kongala mpo na mbala ya 11 na RDC. Mike Hammer azali na Mbandaka epayi wapi akutani na bakambi ba etuka mpe bayi bitumba na bokono bwa Ebola bozali kongala kuna. ""Nsima na kokutana na bakonzi ya etuka, ntoma ya Amerika asakoli na bapanzi sango na Eauqteur lisungi lisusu lya USAID ya 15.2 million. Yango ememi na koleka 23 millions $ lisalisi litiami mpo na kosukisa bokono bwa Ebola na Equateur. Elongo, tokosukisa Ebola."" ekomi ntoma Hammer na Twitter. Kino suka ya mposo moleki, bato 112 bayebani na kozwama na Ebola na Equateur, tuku minei na mwambe bakufi. Tuku mitano nde babiki. Dr. Jean-Jacques Muyembe, mokambi ya INRB, ya cellule techinque ya bitumba na COVID19, andimi kozala mokambi ya bitumba na Ebola lokola atiami mposo moleki na esika yango. Akamba bitumba mingi na Ebola wuto 1976."	https://www.voalingala.com/a/washington-ebakisi-15-2-millions-na-bitumba-na-ebola-na-equateur-(mike-hammer)/5574125.html
health	Belgique ekebisi mpo etali misuni ya niama ewutaka RDC	"Ministère ya Santé ya ekolo Belgique ekebisi mpo na likama likoki kowuta na mobongo ya misuni ya niama ya zamba miwuti na Congo démocratique, RDC. Ministère ya Santé ya ekolo Belgique elobi ete mobongo moye mozali kotiya na likama bokolongono mpe environnement. Nzokande libanda ya mpepo ya Bruxelles-Zaventen yango lizali esika niama ya zamba mingi ewuti na Afrika ekotaka na Poto. Koleka ba tonnes mitano ya misuni, koloba pene na 20 millions ya baniama baye bazwamaka na zamba ya bassin ya Congo. Kati na niama eye, ba mboloko, makaku, pangolins mpe lolenge mingi ya nyoka to nguma. Ntango bokila na bassin ya Congo bosalamaka, niama nzike eliama na bavandi ya mboka kasi ngambo esusu (mingi koleka) etindamaka o’libanda ya continent to na poto, mpe bosengi na yango ezali kokoba kokola. Yango elembisaka ""dynamique forestière oyo etelemaka te liboso ya bozito ya linbanda lokola changements environnementaux (bokati ya zamba, mbongawana ya mabele, changements climatiques, ect.) mpe bamaladies,"" elobi Tom Auwers oyo atali mambi ya bokengi ya bileyi mpe ya environnement na ministère eye ekolo Belgique. "	https://www.voalingala.com/a/belgique-ekebisi-mpo-etali-misuni-ya-niama-ewutaka-rdc/5191201.html
health	Tshisekedi asengi bakambi ya biyamba komikotisa na biutmba na COVID-19	"Président Félix Tshisekedi asengi na bakambi ya biyamba komikotisa na bitumba na coronavirus ya sika. Akutani na bango N’Sele. ""Mokonzi ya ekolo ayebisi biso ete esengeli tosala mosala mwa biso ya batambwisi ata mayangani mazali kosalama lisusu te,"" elobi cardinal Fridonlin Ambongo, episkopo ya lokumu ya Kinshasa mpo na eklezia katoliko. Mayangani mazalaka lisusu wuto président Tshisekedi azwaki mokano le 28 mars ya état d'urgence eye epekisi bokutani ya bato koleka bato 20 na esika moko mpo na koboya bopanzami bwa COVID-19. ""Asengi biso, lokola balanidi babiso bandimelaka biso, toyeba kopesa bango sango ya solo mpe tosala makambo makokende na nzela ya bitumba na bokono boye bozali koboma mingi,"" esakobli cardinal Ambongo. Kolanda maloba ma cardinal Ambongo, président Tshisekedi ayebisi bakambi ya biyamba basalisa na kosunga bato ya mpasi mpe babola. Mpo na cardinal Ambongo boyokani kati na biyamba na mbulamatari bozali malamu. Président Tshisekedi mpe ayebisaki bango na bokuse maye matali ndenge ba institutions ezali kotambola. RDC ekomi na bato 332 baye bayebani kozala na COVID-19, kolanda INRB. Bato 25 bakufi, 27 babikisami, Moto ya sika azwami te na 127 tests esalami lundi."	https://www.voalingala.com/a/tshisekedi-asengi-bakambi-ya-biyamba-komikotisa-na-biutmba-na-covid-19/5381858.html
health	Tshisekedi akomi na Bunia nsima na Butembo epayi wapi akebisi mpo na COVID-19	"Président Félix Tshisekedi akomi na Bunia, na Ituri, na butu. Kasi yambo na yango azalaki na Butembo, na Nord-Kivu, mpe akebisaki mpo na mbonge ya misato ya COVID-19, epayi aleki nsima na kozala Beni. M. Tshisekedi alaki kosilisa bozangi bokengi na Nord-Kivu mpe apesi bana ya Butembo longonya ndenge bazali kotonga ata bitumba bizali. ""Bosala keba mpo mbonge ya misato ya COVID-19 ezali koboma mingi koleka mibale miye tozalaki na yango. Na Beni, boyaki bato bazala mingi mpo na kopesana bokono te,"" elobi M. Tshisekedi liboso lya bato bazalaki na lisikulu apesaki. Yambo na yango, na Beni epayi wapi awutaki, alakaki kosala manso mpo na bokengi bozonga. ""Nakozala soki moke te na esengo soki nasili te likambo lya bozangi bokengi na monyele ya mboka,"" elobaki mokonzi ya RDC. Alobaki yango yambo na kotika Beni, na masolo na bakulaka mpe bato baike ya engumba eye. M. Tshisekedi ayanolaki na bana ba kelasi baye basalaki botelemeli ya mposo misato na ndako ya mosala ya mondele mboka ya Beni. Bana bakelasi baye balakisi ye mpasi bazwaki na milulu myango mpe baike babukanaki mpe bazokakaki. Président Tshisekedi asengi nab ana mboka kotika kobunda boko na basusu na baye Nzinga Nzinga kasi basala misala mya ntombwa mya botomboli. Asengi bolimisi mpo na kokutana na bituluku mpamba te esengeli kobatela bana mboka na bokono. Président Tshisekedi azelamaki mpe na Bunia na Ituri na mobembo azali kosala wuto mokolo ya mposo moleki na monyele ya mboka. Azali kotala ndenge état de siege atiaki wuto sanza moko na ndambo ezali kotambola na Nord-Kivu mpe na Ituri. Mercredi, afungolaki na Kasindi na Nord-Kivu, na mokokani wa ye Yoweri Museveni ya Ouganda, bobandi ya botongi nzela ekosangisa bikolo mibale mpe ekokende kino Goma."	https://www.voalingala.com/a/tshisekedi-akomi-na-bunia-nsima-na-butembo-epayi-wapi-akebisi-mpo-na-covid-19/5932862.html
health	Onu etieyi mokambi ya bitumba na Ebola na RDC	ONU epesi eponga mokambi ya intervention d’urgence ya bobundisi bokona ya Ebola na Congo démocratique na David Gressly. Ye nde azali représentant spécial adjoint ya kalaka mokonzi ya Monusco. OMS to misala ya molongo mpo na bokolongono eyebisi ete David Gressly akokamba misala minso ya bopesi maboko ya molongo na bitumba ya Ebola. Akotala mingi benza maye matali bokengi mpe politiki. OMS etieyi bongo mpo na Kinshasa Dr. Peter Graaf lokola représentant spécial ya bitumba na Ebola. David Gressly alobi ete litomba ezali nde koleka bibaka binso bipekisaka mikano nyonso mikoka kosalama. Nzonkande Ebola ezali kokoba kongala na Beni. Kolanda ministère ya santé, Ebola esi ebomi bato 1.241. Bato 1.866 nde basimbaki na bokono liye kobamba sanza ya mwambe ya mobu moleki.	https://www.voalingala.com/a/onu-etieyi-mokambi-ya-bitumba-na-ebola-na-rdc/4930163.html
health	Tshisekedi asakoli Etat d’urgence na RDC mpo na COVID-19	"Président Félix #Tshisekedi asakoli état d’urgence na ekolo Congo démocratique mpo likambo ya coronavirus ya sika oyo esili kozwa bato koleka 45 mpe koboma bato basatu. Kasi moto moko abikisami. Mibembo minso mipekisami kati na Kinshasa na bituka. ""Liboso ya makasi mpe ya likama oyo ezali na bokono boye, nasakoli état d’urgence na kotalaka ndenge bokengi na mboka mobundisami na COVID-19,"" eyebisi M. Tshisekedi. Alobi ete police na ba soda ya mampinga bakobanda kotambola mpo komema bato kotosa mikano misakolamaki. Namokano mwa ye, M. Tshisekedi asakoli ete ""Kinshasa etiyami na bokangami"". Mobembo monso mopekisami kowuta engumba mokonzi ya RDC kokende na bituka, to mpe kowuta bituka misusu kokende na Kinshasa. Kaka mpepo mpe masuwa ya cargo nde ekoki kosala mobembo kasi bakumbi ba yango bakoleka na kotalisama ya makasi. Asengi bato bazala na bondeko mpo na kopesa maboko na fonds (lipenga) ekelami na misala ya bitumba ya COVID-19 oyo azali kokamba na lisungi ya Dr. Jean-Jacques Muyembe. M. Tshisekedi asepeli ndenge bana ya Congo démocratique bazali kolanda mikano apesakaki le 18 mars 2020. Asengi bato banso kotosa na bokengi mikano apesaki. Asengi bato kobanga te kasi kotosa na bokengi malako ya bopeto mpe asakoli ete bato babale batalamaki na Lumbumbashi bazali te na COVID-19 lokola INRB etali yango kasi bilembo ya moto ya misato bizali kozelama. Alobi akosunga usine pharmaceutique Pharmakina oyo eskoli kosala na mingi Chloroquine lokola mino eye emonisami kosunga bakoni ya COVID-19. Asengi bayi mobongo kosunga komema bilei mpe mino na Kinshasa mpe RDC."	https://www.voalingala.com/a/tshisekedi-asakoli-etat-d-urgence-na-rdc-mpo-covid-19-/5343705.html
health	Ebola ya mbala 11 esili na Equateur (Dr. Eteni Longondo)	"Bokono bwa Ebola bozalaki kongala na etuka ya Eqauteur bosili, esakoli ministre ya Bokolongono bwa nzoto, Dr. Eteni Longondo. Ministre Eteni alobi ete mikolo 42 mileki mpe moto moko te ya sika azwami na Ebola na Equateur. Ezalaki mbala ya 11 nde Ebola engalaki na RDC. Bato 55 nde bakufi na Ebola na Equateur wuto ebandaki na sanza ya motoba. Bato 130 nde bakanisami ete bazwakaki na yango. 119 bandimamaki mpe 11 ntango mosusu. ""Tozali kosala na basungi basusu mpo na kotala ndenge nini kosala mpo ete Ebola ezango lisusu,"" elobi Chargé ya bureau ya OMS, Dr Prosper Djiguimdé. Ebola ezongaka mingi na RDC. Esi ezongi mbala 11. Tibor Nagy, Sous secrétaire d’Etat ya Amerika Akomi na Twitter alobi ete ""Etats-Unis ezali na lipombo to ezali fier ya kozala mosungi ya monene ya maye matali bokolongono mpo na Bokono bwa mbala ya zomi na moko ya Ebola bosili na mboka eye"". Ezali mbala ya yambo ete RDC ezala na Ebola te wuto na lapaki ndayi ya kozwa ebonga na ngai, ekomi M. Ngay na Twitter."	https://www.voalingala.com/a/ebola-ya-mbala-11-esili-na-equateur-(dr-eteni-longondo)/5667575.html
health	Tshisekedi na Kabila balakani kopesa na maboko na bitumba na COVID-19	"Président Félix Tshisekedi na mokonzi ya kala Joseph Kabila bakutani mardi na N’Sele. Masolo na bango matalaki bomoko kati na bitumba na coronavirus ya sika boye bosili koboma pene na bato 25 na RDC, elobi compte-rendu ya nsima ya bokutani bwango.. ""Bababwaki lisusu mbela mpo na lisanga mpe bomoko ya na mboka mpe bosangani ya bana mboka banso nzinga nzinga na bitumba na bokono boye mpe na bosenga ya kotosa mikano mipesamaki na lisukulu mibale ya président Félix-Antoine Tshisekedi Tshilombo, le 18 mars mpe le 24 mars 2020, kolanda malako ma OMS,"" eyebisi liyebisi nsima na bokutani bwa bango. Nungu nungu ezali kati na mangomba ma bango mabale CACH, ya M. Tshisekedi, na FCC ya Kabila, mpo etali bokutani ya parlement nsima na lisakolami ya état d'urgence na président Tshisekedi. Mikolo mileki, Alexis Thambwe Mwamba, mokambi ya Sénat alobaki ete bosakolami ya état d’urgence na président Tshisekedi, bolandaki te Buku likonzi. M. Thambwe Mwamba asengaki ete suku mibale ya parlement ekutana na Congrès ,po na ""kozongisa makambo na nzela"", kolanda maloba maye. Yango ememani nkanda ya bayi CACH. Cour constitutionnelle ekataki likambo na kolaba ete meko ya président Tshikedi eye esakolaki état d’urgence etosaki Buku likonzi. Lundi 20 avril, président Tshisekedi azwaki meko epasaki ndingisa na parlement kokutana, ata likita inso ya bato koleka 20, lipekisami. Kasi Meko yango epekisi Congrès kosangana, elobi suku moko moko esanga na ngambo na yango. Parlement esengeli ekutana mpo ebakisa mikolo na état d’urgence oyo bolayi na yango bokokoma na suka le 24 avril soki parlement ebendi yango molayi te. Na liyebisi ya suka ya bokutani na bango, M. Tshisekedi apesi M. Kabila longanya mpo na kopesa na etuka ya Sud-Kivu lopitalo Mama Sifa ya Makobola na ntina ya kosunga babeli ya COVID-19."	https://www.voalingala.com/a/tshisekedi-na-kabila-balakani-kopesa-na-maboko-na-bitumba-na-covid-19/5384396.html
health	Pfizer na BioNTech basengi ndingisa mpo na kopesa mangwele na Amerika mpe Poto	Laboratoire Pfizer ya Amerika na BioNTech ya Allemagne basengi na misala mitalaka mino na Etats-Unis (FDA) ndingisa ya kobanda kopesa mangwele ma yango ya COVID-19. Bango nde  bakeli ba yambo basengi na Amerika to na poto. Basengi ndingisa yango nsima misala misali koleka sanza zomi. Bamekaki mangwele mango na bato 44.000 na bikolo mingi mpe bomeki bwango bonisi ete mangwele mango mazali makasi na 95% mpo kobatela na COVID-19. Etats-Unis na Europe ekoki kopesa ndingisa na mangwele mango kobanda sanza ya zomi na mibale. Mpo na FDA (na USA) ekozala mangwele ma yambo. Mpo Misala mitali mino na Europe ekozala ya mibale, kolanda Ursula von der Leyen, mokambi ya Commission ya mino ya Europe. Société mosusu ya USA, Moderna, yango mpe ezali na nzela na mangwele na yango, ya makasi mpe lisusu. Mbulamatari ya Donal Trump emibongsi mpo na kopesa mangwele na bato million tuku mibale baye bazali na likama makasi na décembre. Nsima na yango bato millions 25 to 30 sanza na sanza. Na poto mpe bikolo bizala komilengela.	https://www.voalingala.com/a/pfizer-na-biontech-basengi-ndingisa-mpo-na-kopesa-mangwele-na-amerika-mpe-poto/5670834.html
health	Bikolo bya Europa bindimi kozongela bopesi mangwele ma AstraZeneca	Bikolo biike bya Europa bindimi kozongela kopesa mangwele ma COVID-19 ma Astrazeneca nsima na Agence ya Europe mpo na mino (EMA) koloba ete mangwele mango mazali mabe te. Kasi Norvège na Suède balobi bakozela nanu. Allemagne, Italie lokola mpe France basakoli été bakozongela kopesa mangwele mango wuto mokolo mwa mitano 19 mars 2021. Bakonzi ba Espagne bango basakoli ete bopesi mangwele mango bokozongela o’mokolo mwa misato mokoya. Na ngambo na bango, Norvège mpe Suède balobi bakozela nanu. EMA elobi emoni te ete mangwele ma AstraZeneca ezali komema nkwokoso ya makila kokangama lokola limpinga lyoko lya minganga lya Norvège lilobaki. Bikolo mingi bitelemisaki bopesi mangwele ma AstraZeneca nsima na mafilumelo mibale kokufa na nkwokoso ya makila kolanda bozwi manwegele mango. EMA lokola mpe OMS (Misala mya molongo mpo na bokolongono) balobaki ete elembo moko te elakisi ete nkwokoso ya makila ya mafimilumelo bango ewutaki solo na mangwele. Na Afrika, RDC ezali ekolo été etelmisaki mpe bobandi bwa bopesi mangwele mango.	https://www.voalingala.com/a/bikolo-bya-europa-bindimi-kozongela-bopesi-mangwele-ma-astrazeneca/5820014.html
health	OMS esengi bosangisi makasi mpo kobundisa Ebola na RDC	"OMS, Mabongisi ya molongo mpo na bokololongo, esengi baye bapesaka ye maboko, mingi mpenza bikolo nzinga nzinga ya RDC kosangisa makasi na bitumba ya Ebola eye esili koboma bato koleka 1.930 na mboka ya moye ya kati ya Afriaa. Mokambi ya OMS, Dr Tedros Adhanom Ghebreyesus, abwakaki mbela yango na bokutani ya 69e session ya comité régional ya OMS na bikolo ya Afrika, na Brazzaville. ""Ntango ekoki mpo ete ba partenaires banso, mingi mpenza bikolo libwa nzinga nzinga ya RDC, balakisa bondeko mpo na kokanga nzela na bopanzani ya Ebola,"" elobai Dr. Tedros Adhanon Ghebreyesus. Bato koleka 400, kati na bango ba ministres 47 ya santé bazali na bokutani byango. Président Denis Sassou Nguesso ya Congo-Brazzaville nde afungolaki bokutani yango. Mokambi ya sika ya OMS mpo na Afrika akoponama na bokutani boye."	https://www.voalingala.com/a/oms-esengi-bosangisi-makasi-mpo-kobundisa-ebola-na-rdc/5048430.html
health	Opposant Mokoko akei kozwa lisalisi lya nzoto na Turquie	Opposant Jean-Marie Michel Mokoko azwi mpepo lelo mpo na kokende na Turquie na ntina ya kosalisa nzoto na ye. Ezali mpepo ebongolami lopitalo eye mbulamatari ya Congo-Brazzaville ezwaki mpo na ye. Mosambeli ya Michel Mokoko alobi ete Monganga azalaki kotala ye akitisamaki na mpepo mpe asali mobembo te. Jean-Marie Michel Mokoko azali kosala mobembo yango na basinzili baiike ya bokengi. Mpepo yango elongwaki na ngonga ya 11 :30 ya ntongo na libanda lya mpepo ya Brazzaville. Mwana mboka Mokoko akotaki lopitalo wuto le 2 juillet na kowuta boloko epayi wapi esengelaki alekisa mibu tuku mibale. Akatelemaki etumbu eye na kosimbisama mpo na kozwama na minduki mpe koluka kokweyisa bokonzi. Awelelaki maponami ya mokonzi ya mboka na Denis Sassou N’Guesso na 2016.	https://www.voalingala.com/a/opposant-mokoko-akei-kozwa-lisalisi-lya-nzoto-na-turquie/5523633.html
health	Leader nani azali kosunga bandeko komibatela na COVID-19?	Botindela biso nkombo ya leader nini bomoni kosala makambo mpo na koteya bato komibatela na coronavirus ya sika na communauté na bino (ville, quartier to mboka). Akozwa mbano. Nani asali makambo ya bokeseni? Botinda nkombo na voaleaders@voanews.com, bokama bisika bozali mpe nini asali. Tokutani na www.voalingala.com	https://www.voalingala.com/a/leader-nani-azali-kosunga-bandeko-komibatela-na-covid-19-/5380714.html
health	Parlement endimi kobakisa mikolo na état d’urgence sanitaire	Parlement epesi ndingisa ya kobaki mikolo zomi na mitano na état d’urgence sanitaire président Felix Tshisekedi asakolaki le 24 mars. Assemblée nationale elekisaki mobeko mwango, Sénat mpe esalaki ndenge moko na ngambo na yango. Ezali mbala ya misato nde mikolo mibakisami. Kasi mbala eye mbulamatari nde esengi yango. Nsima na Assemblée nationale, Sénat mpe endimaki bosenga ya mbulamatari ya kobakisa mikolo na état d’urgence sanitaire.	https://www.voalingala.com/a/assembl%C3%A9e-nationale-endimi-kobakisa-mikolo-na-%C3%A9tat-d-urgence-sanitaire/5431890.html
health	USA ebakisi $3M ya lisungi na DRC mpo na COVID19	"Etats-Unis ebakisi millions misato ya ba dollars mpo na kosunga RDC na bitumba na COVID-19. Ambassadeur ya USA na Kinshasa asololaki na présidence ya ekolo Congo démocratique. ""Bongo yango ekomisi $17,4 M lisungi oyo USA epesi RDC,"" kolanda sango ambassadeur ya Etats-Unis na Kinshasa, Mike Hammer apesi na compte Twitter na ye. M. Hammer akomi ete lisungi liye lipesami kala te na mbulamatari ua RDC likopesa maboko na intervention rapide mpe na bokengeli ya bakoni. ""Ekomema na ba lopitalo na kobatela basali ya bokolongo na kozwa bokono mpe ekomema appui technique na ba laboratoires,"" ekomi ambassadeur Hammer oyo amibengaka na nkombo ya ba Congolais Nzita. Etats-Unis ezali na partenariat priviligié (boyokani botiyama liboso) na RDC wuto président Félix Tshisekedi akomaki bokonzi nsima na maponami ya le 30 décembre 2018."	https://www.voalingala.com/a/usa-ebakisi-3m-ya-lisungi-na-drc-mpo-na-covid19/5395869.html
health	Ebola na Ouganda	"Mpo na mbala ya yambo, moto moko, mwana mobali ya mibu mitano, akutami na bokono ya Ebola na Ouganda, eyebisi OMS, mabongisi ya molongo mpo na bokolongono. ""Cas eye ezali confirmé ezali ya mwana moko ya mibu mitano oyo awuti na Congo démocratique na libota na ye le 9 juin,"" ekomi OMS na liyebisi. Kolonda OMS, mwana yango akotaki na Ouganda na koleka na fronti♪8re ya Bwera mpe ayaki koluka lisalisi. Bokono boye bozali kongala na Congo démocratique banda sanza ya mwambe eleki mpe esi ebomi koleka bato 1.300 mpe bato koleka 2.000 bamonani na yango na RDC, na Beni, na ndelo na Ouganda mpe Rwanda."	https://www.voalingala.com/a/ebola-emonani-na-ouganga/4954844.html
health	Etats-Unis ebandi komeka vaccin ya coronavirus	"Bomekami ya vaccin candidat ya coronavirus 2019 bobandi na Seattle (na Etat ya Washington), elobi bakonzi ya bokolongono ya Etats-Unis. ""Ba volontaires 50 ya mikolo, bazali kati na mibu 18 mpe 55, bakondimama na bomekami bwango mpo na mposo motoba,"" elobi na liyeibi NIH (Institut national ya bokolongo ya USA). ""Moto ya yambo apesamaki mangwele ya komeka lelo,"" eyebi NIH. Mangwele yango ebengami mRNA-1273 mpe esalami na ba scientifiques ya NIH elongo na basungi na yango ya compagnie biotechnologie Modema oyo ezali na Cambridge, na Massachusetts. Nzokande, mwa koswana ezalaki kati na Etats-Unis na Allemagne mpo etali mangwele ya coronavirus. Mbulamatari ya Angela Merkel efundaki dimanche Etats-Unis koluka kozwa mpo yango moko projet ya vaccin ezali kosalama na laboratoire allemand moko, nakolukaka kosumba yango na mosolo. ""Allemagne ezali ya koteka te,"" ekomaki na Twitter Mme Merkel. Kasi laboratoire allemand CureVac eyebisi ete bazalaki soki moke te na moasolo ya likambo ya mbongo na Donald Trump mpo na kotika mangwele mango kozala ya Etats-Unis."	https://www.voalingala.com/a/etats-unis-ebandi-komeka-vaccin-ya-coronavirus/5331098.html
health	Rwanda ekebisi bato kosala mobembo na RDC mpo na Ebola na Goma	"Ministère ya Rwanda ya bokolongono ekebisi baye ya mboka na yango mpo na kokatisa o’ngambo ya Congo démocartique nsima na moto moko komonisama na bokono ya Ebola na Goma, engumba mokonzi ya Nord-Kivu. ""Ministère ya santé ezali kokebisa bana mboka Rwanda mpe bavandi na mboka eye kokatisa mpamba mpamba ndelo mpe kosala mobembo na bisika ya nzinga nzinga na ekolo bipayi wapi Ebola emonani,"" elobi liyebisi. ""Tokebisi mpe bana mboka mpe bavandi mpo na kopesa bisika ya kovanda na bapaya baye bazali kowuta na bisika nzinga nzinga epayi Ebola emonisama, "" ebakisi liyebisi. Ministre ya santé, Diane Gashumba, akendaki kotala mboka ya ouest ya Rwanda na ndelo na RDC. Alobi ete bulamatari ""ekokanga te ndelo na yango "" kasi ekokengela makasi baye bazali kokota mpe kobima na Congo démocratique. Moto moke te azuwami naino na Ebola na Rwanda. O’mokolo ya eyenga, moteyi moko amonanaki na Ebola na Goma, engumba ya bato 600.000, nsima na kobondela mpe kotandela maboko likolo na babeli na Butembo epayi wapi akendaki kosala mosala ya Nzambe. Pasteur yango awutaki. Azuwaki nkwokoso mpe alukaki lisungi na Goma. Bakonzi etuka ya Nord-Kivu bazongisi ye na Butembo mpo ete asalisama na ba centres de traitement, epayi wapi Ebola ezali kongala. Kolanda ministère ya santé ya RDC bokolongono boye bosili koboma bato 1.665 kozuwa bato 2.350 banda sanza ya mwambe ya 2018."	https://www.voalingala.com/a/rwanda-ekebisi-bato-kosala-mobembo-ba-rdc-mpo-na-ebola-na-goma/5001385.html
health	Etat d’urgence na Congo-Brazzaville mpo na mpela	"Bakonzi ya Congo-Brazzaville basakoli état d’urgence mpe état humanitaire na komona ete koleka bato 50.000 bazwi mpasi mpo na mpela nzinganzinga na ebale ya Congo. Ba localités bizali nzinganzinga ya ebale Congo nde ezwi mpasi mingi, elobi molobeli ya mubalatari Thierry Moungalla. Nkasa ya sango Dépêches de Brazzaville esakoli ete bato basato bakufi nsima na kozinda na mayi. ""Biloko mpe makoki ebele ebebi lokola bilanga, bibwele, soso, mabata mpe ndeke esusu, biloko bibombamaki,"" elimboli ministre Moungalla. ""Bakono mingi mpe bongali,"" ebakisi M. Moungalla. ""Nakomona bonene ya likambo, mbulamatari ya ekolo esakoli état ya catastrophe naturelle mpe ya urgence humanitaire na bituka ya Likouala, ya Cuvette (nord) mpe ya Plateaux (centre),"" eyebisi M. molbeli ya mbulamatari. Na ekolo Congo démocratique, na ngambo, bakonzi mpe basungi basakolaki o’mokolo mwa mitano moleki ""lisali monene"" mpo na koleka bato 300.000 bazwi mpasi na mpela mpe bomati ya mayi ya Ubangi mpe mbula (manoka)."	https://www.voalingala.com/a/etat-d-urgence-na-congo-brazzaville-mpo-na-mpela/5175590.html
health	ONU esengi bobimisami bwa bato ba boloko mpo na COVID-19	"Haut-Commissaire ya makoki ma bomoto ya ONU, Michelle Bachelet, asengi bomisami na lombango ya bato ba boloko na molongo mobimba mpo na kopekisa bopanzani bwa coronavirus ya sika mpe kufa ya bato ebele mpo boloko mingi etondisamaka koleka ndelo makasi. ""COVID-19 ebandi kobeta na bikuke ya boloko, ya ndako ya bokangami mpe ya bisika babombanka ba immigrants (baye bakima mboka ba bango) mpe ezali na likama ete emema kufa ya bato mingi bazali na mpasi ya makasi na bisika yango,"" ekebisi Mme Bachelet. Andimi ete bikolo mingi bibandi kosala mwa makasi. Ethiopie esakoli aministie (bolimbisami) mpe bobimisami bwa koleka bato 4.000 na boloko na ntina ya kosilisa kaka na boloko. Mokonzi ya kala ya Chili oyo atiyamaka na boloko na bokonzi ya Pinochet na mibu 1970, Mme Bachelet asengi bakambi ba bikolo na molongo kobimisa bato banso bakangama na bozangi ntina mpenza, kati bango bato batiyama na boloko mpo na politiki mpe baye bakangama kaka mpo basosolaki to batiolaki bakonzi to mpe batelemeli bango. "	https://www.voalingala.com/a/onu-esengi-bobimisami-bwa-bato-ba-boloko-mpo-na-covid-19/5345160.html
health	Assemblée nationale endimi kobakisi mikolo na état d’urgence sanitaire	Assemblée nationale endimi na bokunai bwa yango ya jeudi 23 avril, kobakisa mpo na mikolo zomi na mitano. Bakeli mibeko 67 nde bazalaki na bokutani bwango. 64 bandimi kobakisa mikolo, moko aboyi mpe mibale batikali na na kati kati. Sénat, suku ya likolo ya parlement, esengeli mpe etala misala miye miwuti na Assemblée nationale. Nsima na yango, président Félix Tshisekedi nde akosakola bokisami ya mikolo ya état d’urgence sanitaire. Nungu nungu ezalaki kati na baye ya CACH, lingomba ya président Tshisekedi, mpe ya FCC ya mokonzi ya kala Joseph Kabila nsima na bosakolami ya Etat d’urgence sanitaire kasi Cour constitutionnelle ekati likambo na koloba ete etosaki Buku likonzi. Parlement ezali kosanga nsima na ndingisa mokonzi ya mboka Félix Tshisekedi apesaki na meko ya état d’urgence sanitaire eye epekisi bato koleka tuku mibale kozala nae sika moko. Na ndingisa na ye, président Tshisekedi andingi te suku mibale ya parlement esengana na Congrès. Bayi CACH mpe UDPS bazalaki kofunda bayi FCC koluka kokweyisa mokonzi ya mboka na bokutani ya Congrès. Mikolo mibale mileki Président Felix Tshisekedi akutanaki na mokonzi ya kala Joseph Kabila mpe bandima kopesa maboko na bitumba na coronavirus ya sika Covid19. Jeanine Mabunda asengi na bana mboka koboya komona makanisi mabe mpe motema mabe na makambo manso bato bazali kosala.	https://www.voalingala.com/a/assembl%C3%A9e-nationale-endimi-kobakisi-mikolo-na-%C3%A9tat-d-urgence-sanitaire/5388685.html
health	Trump asali test ya coronavirus	"Président Donald Trump asakoli ete asali test ya coronavirus (COVID-19) mpe eyano na yango ekoyebana na mikolo  mikoya. ""Nasalaki test lobi na mpokwa,"" elobi mokonzi ya Etats-Unis na bokutani na bapanzi sango na Maison Blanche na Washington DC. Vendredi alimbolaki ete zalaki na ntina ya test te mpo azali bilembo ya bokono te. Azwaki mikano mingi lokola kobanda kobanda kosala ba Americains test na ba magasins ya minene, mpe bilembo bya yango nde bimonani nsima mwa ngonga. Ndelo ya Etats-Unis ekangami mpo ba bayi banso bakowuta poto (Europe). Nzokande M. Trump atiyamaki mbamba na kosala test mpo ayambaki mpe apesaki mbote na moko na bakonzi ya Brésil oyo andimamaki nsima na bozongi na mboka na ye na kozala na coronavirus."	https://www.voalingala.com/a/trump-asali-test-ya-coronavirus/5328983.html
health	Minganga 266 bazongi Congo-Brazzaville nsima kosilisa kelasi na Cuba	Minganga na nkama mibale na tuku motoba na motoba ya Congo-Brazzaville bazongi mboka nsima koyekola misala mya bango mibu sambo na Cuba. Ministre wa yambo Clément Mouamba alaki kopesa bilenge baye misala. Bakambamaki na bokutani na Ministre way ambo na ntoma ya Cuba, M. Jose Antonio Garcia Gonzales. PM Mouamba laki bango kokotisa bango na misala mya bokolongono ya mboka. Minganga miye basili kelasi batangaki mibu sambo na Cuba.	https://www.voalingala.com/a/minganga-266-bazongi-congo-brazzaville-nsima-kosilisa-kelasi-na-cuba-/5580977.html
health	Bakoni basato basusu bazwami na Ebola na Butembo	"Bakoni basatu basusu bazwami na Ebola na zone ya santé ya Butembo. Motango ya baye bazwami no bokono boye bokomi 11 wuto Ebola ezongeli na libandela ya sanza ya mibale. Ministre ya bokolongo ya nzoto ya Nord-Kivu, Eugene Nzanzu Salita nde apesi sango yango o’mokolo mwa yambo. ""Bakoni basusu basato babakisami mpe motango ya bakoni ya Ebola ekomi sika zomi na moko,"" elobi ministre Nzanzu Salita. Bato babale nde bakufi wuto bokono boye bozongeli na zone ya santé ya Butembo. Ebola boye bowuta kosila na sanza ya motoba moleki mobomaki bato nkoto mibale na nkama mibale na mibu mibale."	https://www.voalingala.com/a/bakoni-basato-basusu-bazwami-na-ebola-na-butembo/5797104.html
health	Bakoni ba COVID-19 bakomi 30 na Kinshasa	"Motango ya bakoni ba coronavirus ya sika bokomi 30, eyebisi bakonzi ya bokolongo bwa nzoto na ekolo Congo democratique. ""IRNB (Institut national des recherches biomedicales) endimi butu boleki ete batoni ya sika sambo bazwami na COVID19,"" esakoli ministre ya bokolongono Dr. Eteni Longondo na Twitter.  ""Kati na bango misato bavandaki na poto (Europe) mpe minei bazwi bokono bwango na mboka. Motango ya bakoni momati kowuta 23 kino 30,"" ebakisi Dr. Longondo. O’mokolo mwa mposo, Dr. Longondo asokolaki liwa ya yambo ya mokoni ya coronavirus na ekolo Congo démocratique. Apesaki te nkombo mpe sango mosusu mpo na mowei kasi ba media ya Kinshasa esakolaki ete ezali ndeko mpe moko na basungi ya ministre ya Economie (ya Nkita) oyo ye moko mpe azali na lopitalo mpo na COVID19. Kolanda media ya Kinshasa, ministre mosusu mpe azwami na yango. Jeudi, elobi ba media, président Félix Tshisekedi mpe mbulamatari mobimba basalaki test. Kasi ebimi négatif."	https://www.voalingala.com/a/bakoni-bwa-covid-19-bakomi-30-na-kinshasa/5340085.html
health	Ruberwa atindami na mbalakaka na Afrique du Sud mpo na COVID-19	"Azarias Ruberwa, VPM ministre ya Décentralisation atindami na mbalakaka na Afrique du Sud mpo na lisalisi lya nzoto, elobi bayi ndako ya mislala mya ye. Azwaki nkwokoso mpo na COVID-19, elobi bayi nzinga nzinga na ye. ""M. Ruberwa atindami libanda lya mboka samedi 26 décembre mpo na lisungi na nzoto lisengelami nsima na kozwa nkwokoso na nzoto mpo na COVID-19,"" elobi molobeli na ye Clairsse Mulenda, na liyebisi. Wuto mwa mikolo, M. Ruberwa amonani te na bokutani na boko ba ministres. Na lisikilu na ye, président Félix Tshisekedi alakaki kolongola ministère ya Décentralisation, ebonga esika M. Ruberwa avandaka wuto mibu miike. M. Ruberwa azali mokambi ya RCD (Rassemblement congolais pour la démocratie), lingomba lya kala lya batomboki lisambamaki na Rwanda. Azalaki vice-président wuto 2004 kino 2006 na bokonzi ya Joseph Kabila nsima na bitumba."	https://www.voalingala.com/a/ruberwa-atindami-na-mbalakaka-na-afrique-du-sud-mpo-na-covid-19/5714316.html
health	Mituka mibale ya bitumba na Ebola mizuwi masasi na Butembo	"Mituka mibale mimemaki badokotolo ya misala ya kobundisa Ebola mizuwi masasi, eyebisi bayi police mpe OMS (Mabongisi ya bokolongono ya molongo). Colonel Richard Mbambi, mokambi ya police ya Butembo, na Nord-Kivu, alobi ete ezali basimba minduki nde babundisaki mituka miye na Palatalisa, pene na Butembo. ""Bilembo ya masasi bitikali na mituka. Malamu nde mpo moto moko te azoki,"" elobi Col. Mbambi na AFP. Moko na bayi OMS ayebisi ete minganga misato ya ministère ya Santé elongo na moko ya OMS bazalaki na mituka miye. Minganga yango basalaka na Centre ya traitement ya Ebola (CTE) ya Butembo mpe bazali bango banso bana ya Congo démocratique. Mbala nzike, misala mpe bisaleli ya bitumba na Ebola mibundisama na batomboki, basimba mitunduki mpe masanga ya auto-défense baye bazalaka na bisika biye batelemelaka bokundi bato na ndenge ya bokengi. Bokono ya Ebola bobomi bato 1.823 na mobu moko banda bozali kongala na monyele ne est ya RDC. "	https://www.voalingala.com/a/mituka-mibale-ya-bitumba-na-ebola-mizuwi-masasi-na-butembo/5027746.html
health	"Tshisekedi asepeli mpo OMS ekomisi Ebola ""urgence mondiale"""	"Président Félix Tshsiekedi asakoli ete motema na ye mokiti mpo OMS (Mabongisi ya molongo mpo na bokolongono) endimi ete Ebola ezali likambo mokili mobimba mosengeli koluka kosilisa na lombango to ""urgence sanitaire mondiale"". ""Na nzela eye, RDC ekosangisa makasi na baye banso bokoki kosalisa yango mpo na kosilisa bokono boye bobomaka, boye bolingi kopanzana na monyele to est na ekolo"", ekomi mwana mboka Tshisekedi na liyebisi présidence ebimisi. Mokonzi ya Congo démocratique akomi na liyebisi yangoa ete ""motema mokiti nsima na bondimi bokono ya virus Ebola lokola bosenga ya lombango ya bokolongono ya bato na molongo mobimba, na OMS"". Mikolo mibale mileki, mokambi ya OMS esalaki lisakoli liye mpe esengaki mokili mobimba kopesa maboko mpo na koluka kosilisa bokono boye bobomi koleka bato 1.700 banda sanza ya mwambe ya mobu moleki. Nzokande USA na agence na yango ya ntombwa USAID, elobi ekokoba kopesa maboko na ntina ya kosilisa bokono boye."	https://www.voalingala.com/a/tshisekedi-asepeli-mpo-oms-ekomisi-ebola-urgence-mondiale-/5007353.html
politics	"Biden aboyi bondongwani na Russie na Ukraine bokozala 3e ""Guerre Mondiale"""	"Joe Biden alobi kobundisi Russie na Ukraine ekozala “guerre mondiale” ya misato. Mokonzi ya Amerika akomi na compte Twitter na ye ete esengeli koboya bitumba ya molongo ya misato bisalama kowuta na maye mazali kosalama na Ukraine. ""Nalingi nazala polele : Tokobunda mpo na eteni inso ya mabele ma OTAN na bomoko bonso mpe na kopesa makasi ya sika na OTAN,"" ekomi Joe Biden. Président ya Etats-Unsi abakisi ete akosala bitumba te na Russie na Ukraine. Bondongwani ya miso na miso kati na OTAN na Russie bokozala bitumba ya molongo ya misato. Mpe eloko tozali kosala makasi ya kopekisa, ekomi Biden."	https://www.voalingala.com/a/6481333.html
politics	Bureau ya ONU atelemeli bitumba na parlement ya RDC	"BCNUDH (Bureau conjoint ya Nations unies mpo na makoki ma bomoto) etelemeli bitumba bizali kongala wuto mikolo mibale na ndako ya bokeli mibeko ya RDC. ""BCNUDH epameli makasi bitumba kati na mpe niznganzinga ya Palais du peuple, (bitumba) biye kikoki kotambola te na maye masengli na mboka ya démocratie,"" ekomi BCNUDH na liyebisi litiami na Twitter. ""… esengi na bayi politliki komipekisa mpe kotia liboso makoki ma kimya mpo koloba maye bazali na yango,"" ebakisi BCNUDH. Bitumba bingalaki kati mpe libanda lya ndako ya bokeli mibeko na ntongo. Baye balingi bolongwi ya Jeanine Mabunda na Bureau ya Assemblée, elongo na balandi babango, babundaki ba baye bazali mpo mpo bango. Nsima na yango, boko na bakeli mibeko, 279, basangaki na ndako ya spectable mpo na kobanda kotala mokanda mozali kosenga bolongwi boye. Lundi, molakisi elongi ya kalaka mokonzi ya ONU, Leila Zerrugui, akebisaki ete mobulu mokoma na lolenge moto akokoka te koboma moto. Kalaka mokozi ya ONU, Antoinio Guterres, ye moko mpe asengaki masolo kati bayi politiki banso ya RDC na kolanda Buku likonzi."	https://www.voalingala.com/a/bureau-ya-onu-atelemeli-bitumba-na-parlement-ya-rdc/5691879.html
politics	Ngoyi Mulunda akangami na Lubumbashi	Pasteur Daniel Ngoyi Mulunda, motambwisi ya kala ya CENI (Commission électorale nationale indépendante) akangami lundi na Lubumbashi, elobi bayi politiki baike Pasteur Mulunda akangami mpe amemami na ANR (Agence nationale des renseignements), elobi na Actualite.cd Félix Kabange Nuymbi, moko na bayi FCC. Ba policiers balobi batindami na mokanda ya Redoc ya Lubumbashi… Ba pasteurs ba ye babale baye bakomaki esika yango babetamaki mpe balongolakami bilamba, ebakisi M. Kabange. Samedi 16 janvier, na misa ya kokanisa liwa lya nkondo Laurent-Désiré Kabila mokonzi ya kala ya RDC mpe tata na Joseph Kabila, mokonzi akitanaki na ye na bokonzi, pasteur Mulunda akebisa bakonzi mpe bana Congo ete Katanga ekoki kobwana na RDC soki bapesi te botosi na mokonzi ya kala Kabila. Pasteur Mulunda azali motamwisi ya eklezia Méthodiste.	https://www.voalingala.com/a/ngoyi-mulunda-akangami-na-lubumbashi/5742278.html
politics	Mikolo motoba banda Luc Malembe ya Lamuka akangamaki na Bunia	"Luc Malembe, moko na bayi opposition eye ezali nsima na Martin Fayulu, akangami wuto koleka mposo moko na Bunia, na Ituri, epayi wapi afundami na kofinga mokonzi ya mboka. ""Luc Malembe, molebeli ya coalition Lamuka na etuka ya Ituri aza na bokangemi wuto mercredi 29 janvier,"" eyebisi avocat na ye Rodrigue Ubuya. ""Afundami na kofinga mokonzi ya ekolo nsima na koloba na bapanzi sango le 24 janvier ete mboka elekisi mobu moko ya pamba ntango bavandi bazalaki kozela mbongwana ya solo,"" elimboli na AFP Me Ubuya. Parquet ya Bunia endimi bokangami bwango. Le 24 janvier ezalaki mokolo ya mobu moko ya bokoti na bokonzi ya Félix Tshisekedi na bopesani na kimya ya kiti ya bokonzi, mpo na mbala ya yambo, kolandana na maponami na RDC. Martin Fayulu, candidat ya Lamuka, akoba koloba ete ye nde alongaki maponami ya mokonzi ya mboka ya le 30 décembre 2018, ata CENI mpe Cour constitutionnelle basakolaki M. Tshisekedi nde molondi."	https://www.voalingala.com/a/mikolo-motoba-banda-luc-malembe-ya-lamuka-akangamaki-na-bunia/5271906.html
politics	111 Congolais bakangamaki na France mpe na Belgique bazongi mboka	Ba Congolais 111 bakangamaki na France mpe na Belgique na mikano ya confinement na mokili mobimba bazongi mboka. Bakomaki vendredi na voal spécial na aéroport international ya N’Djili mpe bayambamaki na bayi ministère ya Affaires étrangères. Mingi kati na bango bawutaki Paris na Bruxelles, bingumba mokonzi ya France mpe Belgique. Jeudi, ba Congolais basusu motoba bazongisamaki kowuta na Côte d’ivoire. Samedi nde ba ya Congo-Brazzaville bakatisaki na Beach N'Gobila. Bango banso esengeli batiyama na quarantaine ya mikolo 14 mpo na COVID19. Yambo na yango, basusu mpe bazongisamaki kowuta Belgique, Cameroun mpe Dubaï (Emirats). Batiyamaki na quarantaine kasi 16 kati bango bamonanaki na COVID19.	https://www.voalingala.com/a/congolais-bakangamaki-na-france-mpe-na-belgique-bazongi-mboka/5421899.html
politics	Trump asengi bayi bosembo kotelemisa botangi ya maponami	Président Donald Trump asengi na bazuzi kotelemisa botangi bwa maponami na Michigan, moko ba états ya makasi, elobi bayi nzinganzinga ya mokonzi ya Amerika. Mokambi ya campagne ya M. Trump, Bill Stephen, alobi président Trump atiki bosenga na ye na bazuzi, Na butu ya boleki, M. Trump apamelaki oyo abengi moyibi na ba bulletins ewutaki nab aye baponaki yambo nan tango. Kasi bayi ngaombo ya vice-président ya kala Joe Biden, candidat ya ba démocrates, balaki kobunda kino suka mpo te bole mpe bosolo botikala. M. Trump asengi mpe babandela kotana bilembo bya Wiscosin.	https://www.voalingala.com/a/trump-asengi-bayi-bosembo-kotelemisa-botangi-ya-maponami/5648265.html
politics	Trump alongoli mokambi ya Pentangone (ministre ya Bobateli ekolo)	"Président Donald Trump (oyo azalaki na wuto liboso na maponami) asakoli ete alongoli ministre ya Bobateli ekolo Mark Esper. Kolanda mokano ya M. Trump, Christopher Miller, mokambi ya centre national ya contre-terrorisme, nde atiami na ebonga yango. ""Chris akosala mpenza mosala malamu ! Mark Esper alongwe. Natondi ye mpo na mosala asalaki,"" a komi na Twitter M. Trump. Mikolo mibale mileki, bilembo ba media basangisaki bimonisaki ete Joe Biden nde alongi maponami mpo na kokoma 46e président ya USA. Esengeli bilembo byango bindimama yambo na misala mya maponami, na ba archives nationales mpe na bazuzi, yambo na M. Biden kolapa ndayi le 8 janvier. Kasi, milulu misusu misalamaka le 12 décembre mpo na Baponi banene bayeba kotia na sanduku pobonami bazwi na bato banso. Esengeli ezala M. Biden nde molongi, soki lkama lisalami te. M. Biden alobi abandi mosala ya kobundisa COVID-19 mpe alaki kopesa bato mangwele to mono ya COVID-19 ntango yango ekobima kasi yambo, bato banso basengeli kolata masque."	https://www.voalingala.com/a/trump-alongoli-mokambi-ya-pentangone-(ministre-ya-bobateli-ekolo)/5654114.html
politics	Mwana ya dos Santos moko akosambisama mpo na kaniaka	Jose Filomeno dos Santos, moko na bana ya Jose Eduardo dos Santos, mokonzi ya kala ya Angola, akosambisama le 25 septembre mpo na likambo ya kaniaka, eyebisi misala ya bosembo ya mboka na ye. Filomeno dos Santos azalaki mokonzi ya kala ya fonds d’investissement souverain angolais (misala ya kotiya mosolo na ba compagnies na Angola). Afundami elongo na basungi ba ye basato, kati na bango mokambi ya banque centrale ya kala Valter Filipe e Silva. Bafundami na kolekisa mosolo ya misala mabe na nzela elamu. Misala ya bosembo milobi ete fraude (misala ya kobuba) na bango ekomaki na koleka 15 milliards ya ba dollars. Filomeno dos Santos ayebana mpe na nkombo ya Zedu. Akangamaki mpo na mwa ntango na septembre 2018 mpe atikamaki kasi azalaki na botalami ya misala ya mibeko na sanza ya misato kino bosambisami na ye. Tata wa ye atiyaki ye na bokambi ya fonds souverain na 2013. Kasi bamolongolaki na sanza ya yambo ya 2018 mikolo mike nsima na bokomi na bokonzi ya president Joao Lourenco.	https://www.voalingala.com/a/mwana-ya-dos-santos-moko-akosambisama-kala-te-na-agnola-mpo-na-kaniaka/5074263.html
politics	Matanga ya Jonas Savimbi etikali kaka le 1er juin	"Lingomba ya kala batomboki ya Angola Unita, liye likoma na opposition, liyebisi ete matanga ya mokambi na yango ya kala Jonas Savimbi etikali kaka le 1er juin ata mobulu mozalaki na gouvernement likolo na nzoto ya mowei. ""Bokundi ya nzoto botikali kaka le 1er juin,"" elobi mwana mwasi ya liboso ya Jonas Savimbi, Cheya Savimbi. Molebeli ya Unita, Alcides Sakala Simoes asengi bato bazala kimia mpo matanga ezali ntango ya mobulu te. Unita mpe libota ya Savimbi balobi ete bakendeki mercredi na Andulo esika wapi gouvernement etikaki nzoto ya mowei mokolo moko moleki. Mwa mobulu mosalamaki kati na gouvernement, Unita mpe libota. ""Tolingi matata te,"" elimbolaki Cheya Savimbi. Mpo na libota, gouvernement ezalaki kobanga ete nzoto ya nkondo elakisama na Huambo esika wapi Jonas Savimbi avandaki. Unita epamelaki gouvernement ya Angola mpo koboya kopesa yango nzoto ya nkondo Jonas Savimbi o’mokolo ya mardi lokola linaka esakolamaki. Bakonzi ya Angola bango balakisaki mosapi na bakambi ya Unita mpe libota na ye mpo na kotiya mobulu. Gouvernement esakolaki yambo ete ekopesa Unita mpe libota nzoto ya Savimbi na mboka Luena ""kasi na nsima (bakonzi) balobaki ekomi na Kuito mpe na nsuka ekomaki na Andulo,"" elimboli Sakala. Matanga ya mokambi ya kala ya Unita esengeli esalema le 1er juin na mboka eye abotama, Loputanga. Kasi milulu yango mikosalama te. Na ngambo na yango, gouvernement elobi Unita nde ezali kotiya mobulu mpo ezalaki te na Luena mpo na kozuwa nzoto ya mowei. Jonas Savimbi, motomboki mpe mokambi ya Unita, akufaki na bitumba na mampinga ya Angola le 22 février 2002. Akundamak kasi gouvernement ekundolaki nzoto na ye mpe esalaki ba tests ya ADN maye malakisa ete ezali solo ebembe ya Savimbi. Liwa na ye ezalaki suka ya bitumba bizalaki kongala na Angola banda lipanda na ya ekolo eye na 1975."	https://www.voalingala.com/a/matanga-ya-jonas-savimbi-etikali-kaka-le-1er-juin/4937886.html
politics	Lisikulu ya Tshisekedi na ya Sassou na 33e Sommet ya UA	"Président Félix Tshisekedi ya RDC alobeli kimya na Afrika mpe mokokani waye ya Congo-Brazzaville Denis Sassou N’Guesso abeti sete mpo na Libye na lisikuli moko na moko asalaki na 33e sommet ya Union africaine, na Addis Abeba, na Ethiopie. ""Kosilisa makelele ya minduki ekopesa nzela ya kobongisa malamu misalsa ya boyokani na bikolo ya bapaya mpe ya nkita na ntina ya kolonga mondenge ya bokolisi misolo, ya ntombwa mpe ya intégration régionale mpe ya kofulikisa,"" elobi na lisikuli na ye M. Tshisekedi. Na ngambo na ye, président Denis Sassou N’Guesso ya Congo-Brazzaville alobelaki mabongisi mpo na kosala Forum inter libyen to masolo ya bana ya Libye. Sassou N’Guesso oyo azali mobondi ya matata na mboka ya nkondo Mouhammar Khadafi asengi, na 33e sommet ya Union africaine, ete ""masolo ya Libye mazala mpenza mpo na bana banso"" ya ekolo ekolo eye. Na masolo ya 33e Sommet ya Union africaine, mwana mboka Félix Tshisekedi andimisami lokola vice-président ya Union africaine. Eselengeli Félix Tshisekedi alongwa Addis Abeba mpo na kozanga Kinshasa mardi 10 février 2020, kolanda misala ya présidence ya république."	https://www.voalingala.com/a/lisikuli-ya-tshisekedi-na-ya-sassou-na-33e-sommet-ya-ua/5281857.html
politics	Babundi ya makoki ma bomoto bapameli ba conditions na cachots ya police na Congo-Brazzaville	"Babundi ya makoki ma bomoto ya CAD (Centre d’actions pour le développement) bapameli lolenge bakengemi batiamaka na lolenge bato bakoki kozala te. ""Banyama kutu baleki ata bato bazali na ba cachots ya direction départementale ya police ya Brazzaville,"" elobi CAD. CAD esakoli ete esalaki enquête na eleko ebandi na janvier kino août 2021. ""Lolenge bakangemi bazali, lozali lokola torture mpe traitements cruels"" (monyokoli ya mabe), eyebisi CAD. ""Bakengemi batonda na koleka ndelo mpe bisika yango bitonda na mputu, banyama lokola bitsekwa… Solo ebimaka kuna okoki kopeama yango te,"" ebakisi mokambi ya CAD, Trésor Nzila. Bakangemi misusu ya maison d’arrêt (boloko bonene) batindamaka na direction départementale ya police na Brazzaville kolanda mokano mozwamaki mpo kopesa mwa mopepe na boloko bonene. Bakambi ba direction départementale bapesi nanu te maloba ma bango mpo na bopameli boye. CAD ezali kosenga ete bakonzi babongisa ndenge ya bakengemi kotiama."	https://www.voalingala.com/a/babundi-ya-makoki-ma-bomoto-bapameli-ba-conditions-na-cachots-ya-police-na-congo-brazzaville/6244633.html
politics	Mibu 10 mya boloko misengami na bosambisami ya Bakonga	Ministère public esengi mibu zomi mpo na ministre ya kala ya kelasi ya nse, ya kati kati mpe techinque, Willy Bakonga oyo abandaki kosambisami ya lombango jeudi na mpokwa na Cour ya cassation na Kinshasa. Ministère public esengi mpe lisusu ete M. Bakonga afuta mbala misato misolo 33.500$ akutamaki na yango. Etumbu yango esengami mpe mpo na mwana wa ye akangamaki elongo na M. Bakonga. Mwana na ye nde andimi ete misolo mizwamaki na libenga na ye mpe alobi etumbu ezalaka mpo moto bakuti ye na likambo kasi tata wa ye te apesama etumbu te mpo na misolo myango.. M. Bakonga akangamaki le 20 avril 2021 kati na mpepo ezalaki kobanda mobembo mpo na kokende Paris. Nzonkande ayanolaki te na Cour ya cassation le 16 avril nsima na kofundama na IGF (Inpsection générale ya finances) mpo na kopengwisa misolo mya kobundisa COVID-19 na biteyelo mpe kobakisa balakisi na biteyelo ya lokuta na ntina ya kozwa misolo mya l'Etat. Mbulamatari ya Congo-Brazzaville ezongisaki ye na Kinshasa mercredi na mpokwa.	https://www.voalingala.com/a/mibu-10-mya-boloko-misengami-na-bosambisami-ya-bakonga/5871819.html
politics	Ass. Nat. : Jaynet Kabila alongwe na bokambi Commission Défense mpe Coopération mpe Mubonzi azwi esika	Jaynet Kabila, lipasa ya mokonzi ya kala Joseph Kabila alongwe na bokambi Commission ya Bobateli mpe Bokengi (Défense et Sécurité) ya Assemblee nationale. Bertin Mubonzi ya UNC nde atiami na ebonga yango. Bongwana yango bosalami na kolanda bobongolami ya majorité na Parlement nsima na liboke Union sacrée pour la république kotiama na esika. Bertin Mubonzi azali ya lingomba UNC ya Vital Kamerhe. Alandami na Jacques Djoli ya MCL bo’ vice-président wa yambo. Célestin Musao, molobeli ya kala ya Assmblée nationale ntango ya bokambemi ya Jeanine Mabunda, nde akomi 2e vice-président. Jaynet Kabila akambi commission yango wuto le 30 octobre 2019 nsima na aponami.	https://www.voalingala.com/a/ass-nat-jaynet-kabila-alongwe-na-bokambi-commission-d%C3%A9fense-mpe-coop%C3%A9ration-mpe-mubonzi-azwi-esika/5923975.html
politics	"Ramazani Shadary na Likasi : ""Kabila nde nkolo l’Etat"""	"Emmanuel Ramazi Shadary, secrétaire permanent ya PPRD, asengi balandi ya lisanga na ye kobanga eloko te mpo bango nde basimbi mboka. Asali lisikulu liboso ya balandi ya PPRD na Likasi, na Haut-Katanga epayi wapi akomaki samedi. ""Biso nde tozali majoritaire na bokambi ya mboka ya sik’oyo. Tozali na président ya Assemblée nationale, ya Sénat azali ya FCC, Premier ministre azali ya PPRD. Bongo mpo na nini bozali kobanga ?,"" etunaki M. Ramazi na baye bazalaki kolanda ye. Akeyi mosika na kobakisa ete Joseph Kabila, mokonzi ya kala, azali mokambi ya ""lingomba eleki na nguya"" na RDC. ""Kabila nde aponaki Ilunga Ilunkamba Premier ministre. Kabila azali moknzi ya FCC eye ezali lingomba ya politiki ya nguya koleka na Congo. Kabila nde mokonzi ya PPRD eye ezali nguya ya Congo. Kabila nde nkolo l’Etat. Ye nde moto ya politiki ya likonzi ya RDC. Kabila azali,"" elobi M. Ramazani. Kalaka mokambi ya PPRD, M. Ramazani, akundoli ete lisanga mosusu te ezali na bakambi ya bituka 15 lokola PPRD, likolo yaba 26 bakamb ya bituka binso.   Emmanuel Ramazi Shadary, secrétaire permanent ya PPRD, bazalaki na meeting na Likasi, na Haut-Katanga. Totala. (Bilili ya Habacuc Faliala/Twitter)  "	https://www.voalingala.com/a/ramazani-shadary-na-likasi-kabila-nde-nkolo-l-etat-/5140738.html
politics	Mobulu kati na Unita na gouvernement mpo na nzoto ya Savimbi	"Unita (Union nationale pour l'indépendance totale de l'Angola) epameli gouvernement ya Angola mpo koboya kopesa yango nzoto ya nkondo Jonas Savimbi o’mokolo ya mardi lokola linaka esakolamaki. Bakonzi ya Angola bango balakisi mosapi na bakambi ya Unita mpe libota na ye mpo na kotiya mobulu. "" Gouvernement ezali koluka koyokisa Unita nsoni mpe kobebisa linaka nyonso ya matanga. Makambo maye makosunga bozongisi ya boyokani na mboka te,"" elobi molobeli ya Unita Alcides Sakala Simoes na AFP. Gouvernement esakolaki yambo ete ekopesa Unita mpe libota nzoto ya Savimbi na mboka Luena ""kasi na nsima (bakonzi) balobaki ekomi na Kuito mpe na nsuka ekomaki na Andulo,"" elimboli Sakala. Matanga ya mokambi ya kala ya Unita esengeli esalema le 1er juin na mboka eye abotama, Loputanga. Kasi milulu yango mikosalama te. Na ngambo na yango, gouvernement elobi Unita nde ezali kotiya mobulu mpo ezalaki te na Luena mpo na kozuwa nzoto ya mowei. ""Lokola bakambi ya Unita mpe baye ya libota bazalaki te, totiki nzoto yango na na camps to lopanda ya basoda"" na Andulo, kasi na Lopitanda lisusu te, elibomboli Pedro Sebastiao, ministre d’Etat mpe mokambi ya bokengi ya président Joao Lourenço, na masolo na bapanzi sango na Luanda. Mwana masi ya Jonas Savimbi, Helena Savimbi amoni yango ""mobulu makasi mingi!"" Jonas Savimbi, motomboki mpe mokambi ya Unita, akufaki na bitumba na mampinga ya Angola le 22 février 2002. Liwa na ye ezalaki suka ya bitumba bizalaki kongala na Angola banda lipanda na ya ekolo eye na 1975. "	https://www.voalingala.com/a/mobulu-kati-na-unita-na-gouvernement-mpo-na-nzoto-ya-savimbi/4936149.html
politics	Ministre ya Yambo asengi balendela bazuzi baye batindaki bokangami ya VPM Tunda	"Ministre ya Yambo, Sylvestre Ilunga atalisaki nkanda na ye nsima ya bokangami samedi ya vice-Premier ministre ya Bosembo Célestin Tunda mpe asengi bolandelami bwa bazuzi batindaki bokangemi ya ministre. Akebisi ete ekoki komema na bokweyisami bwa mbulamatari. ""Makambo maye ya mabe makasi maye masalama nanu te, mazali na lolenge ya kobebisa kimya mpe boyokani bolamu kati na ba institutions mpe makoki komema na botiki mosala na bayi mbulamatari,"" ekebisi PM liyebisi na molobeli na nzela na ye Albert Lieke Milay atie manzaka.  ""Premier ministre asengi na tata mokonzi lokola mobateli ya boyokani kati na ba institutions, koloba na Conseil supérieur ya Magistrature na ntina ya kopesa etumbu na ba magistrats baye bakangaki mpamba vice-Premier ministre mpe ministre ya mambi ma Bosembo mpe Mobateli bilembo bya mboka, ""ekomi na liyebisi lyango PM Ilunga. Kolanda liyebisi ya Primature, ministre ya Yambo atalisaki nkanda samedi nsima na bokutani bosalamaki kolanda bokangami mpe bomemami ya M. Tunda na Cour ya cassation epayi wapi alekisaki ngonga nzike na koyanola na procureur. Premier ministre asangisaki na bokutani bwango ba Vice-Premier ministres na ba ministres d’Etat. Mokambi ya mbulamatari apameli mpe misala mya police mpe mya bokendi mpo ete misala mya bango milanda na bokebi bonso Buku likonzi mpe mibeko mya mboka.  ""Bayi mbulamatari balakisaki nkanda na bango mpo na nsoni moninga na bango ya mosala ayokaki,"" elobi liyebisi lya Primaturei. Mpo na bayi mbulamatari bokangami bwango bosalamaki na bozangi botosi ya Etat de droit. M. Tunda abimisamaki nsima na koyanola na bazuzi. Moko na bayi ngambo ya CACH, mokambi mwa lingomba ECCO Adam Bombole apameli Premier ministre mpe alobi M. Ilunga azali na mpifo te ya kopesa tata mokonzi mibeko."	https://www.voalingala.com/a/ministre-ya-yambo-asengi-balendela-bazuzi-baye-batindaki-bokangami-ya-vpm-tunda/5480829.html
politics	Bambororo na batomboki ebele bamemi bobangi na Ituri	"Ba episkopo balobi na liyebisi ete bamboro (babokoli bibwele baye bakende na bikolo na bikolo), batamboki ya bikolo Soudan ya ngele, Centrafrique mpe Libye, bamemi bozangi bokengi na Ituri. ""Batomboki ya Ouganda ya lingomba RLA mpe UDA, babomi nyama na moyibi, bazali kosala mosala mabe na nord ya mboka mpe bakotaka mpe bobamaka baye bavandi bisika biye,"" epaleli bepiskopo. Botamboli na mobulu ya bato baye ekomisi bipayi boye ya mboka Congo démocratique, esika na botawu, elobi bepiskopo."	https://www.voalingala.com/a/bambororo-na-batomboki-ebele-bamemi-bobangi-na-ituri/4852592.html
politics	Député provincial Assamba atindami boloko ya Bunia na kofundama na kofinga Tshisekedi	"Mokeli mibeko ya etuka ya Ituri Jean-Bosco Assamba atindami na boloko bonene ya Ituri nsima na koyanola na parquet militaire ya Bunia mpo na video moko amonisami na kati mpe azalaki kososola mokonzi ya mboka. ""Mokeli mibeko Assamba atindami na boloko ya bunia. Ayanolaki na auditeur militaire ya garnison ya tribunal ya Bunia o'moloko mwa eyenga. Ntina ya bokangami na ye eyebisami nanu te,"" esakoli na AFP avocat na ye Jean-Marie Ezadri. M. Assamba azali moyi FCC (Front commun pour le Congo), lingomba ya masanga mazali nsima ya mokonzi ya kala Joseph Kabila. ""Député Assamba alobaki makambo mango kala, yambo na botiami ya état de siège, ntango asengamaki kolobela bokengi na Ituri,"" elobi avocat na ye. Na vidéo yango, M. Assamba azalaki koloba ete “mokonzi ya mboka akosaka mingi”. “Nakomi na ntembe ete mpokonzi ya mboka akanisaka mpenza bana ba Ituri. Alakaki cantonment, eloko moko te esalama. Alakaki désarmement, eloko te. Alakaki makambu mingi, eloko. Alobaki akoya aya, eloko te. Nyonso alakaka, asalaka yango te,"" elobaki député Assamba na vidéo yango. Président Tshisekedi atiaki état de siège koleka sanza moko na mposo misatu mpe azalaki na Ituri mposo moleki. Bakonzi ya mapinga bakebisaki bato koloba makambo masusu makoki kobebisa milimo ya basoda. Kasi, Sous-Secrétaire d’état adjoint ya USA mpo na makokoki ma bomoto, démocratie mpe mosala, Lisa Peterson, asengaki na mposo moleki na mobembo na ye na Kinshasa ete makoki mabomto, lokola makoki ya kopanza sango mpe ya kozwa maloba matosama ata état de siège ezali."	https://www.voalingala.com/a/d%C3%A9put%C3%A9-provincial-assamba-atindami-boloko-ya-bunia-na-kofundama-na-kofinga-tshisekedi/5945844.html
politics	Cour ya cassation ekweyisi mokano mwa Cour d'appel mpo na Kamerhe	"Cour ya cassation ya Ekolo Congo démocratique ekweyisi mokano ya misala mya bosembo mopesaki etumbu ya mibu zomi na misato ya boloko na Vital Kamerhe, mokambi ya kala ya ndako ya mosala ya président Félix Tshisekedi mpe mokonzi ya lingomba Union pour la nation congolaise, UNC. Cour ya cassation epameli lolenge Cour d’Appel esambisaki mbala eleki Vital Kamerhe mpe ekweyisaki ye o’likambo. Esengeli bosambisami bwango bozongola mikolo mikoya. ""Vital Kamerhe azalaki na liberté provisoire to bonsomi ya mwa ntango kasi sik'oyo bonsomi bwa ye bokomi makasi mpo condamnation na ye ekweyisami sika na mokano ya cour ya cassation,"" elimboli moko na ba avocats ya Vital Kamerhe, Me Alfred Maisha. Ba avocats ya Vital Kamerhe balaki ete bakokotisa bosenga ya bozongeli bosambisami ya Vital Kamerhe kaka mposo moye. Mpo na bango, moko na mbeba ezalaki ete bazuzi na basambi batikala soki moke te kokita esika ndako mpe bilembo misusu ya biloko bisombamaki bizali na Kinshasa mpe na mabongo ma bikolo misusu lokola Angola mpe Tanzanie. Vital Kamerhe azwaki bonsomi ya mwa ntango na libandela ya mobu moye nsima na ekateli ya bonzongoli mpo na kopengwisa pene na millions ntuku mitano ya ba dollars ya misala ya mikolo nkama ya mokonzi mboka Felix Tshisekedi. Akatelamaki yambo mibu ntuku mibale. Bato basusu lokola Sammih Jammal na Jeanot Muhindo bazwaka etumbu yambo mpe bazali na mokano ya sika ya Cour ya cassation."	https://www.voalingala.com/a/6524252.html
politics	Gouverneur ya Kongo central Matubuana na vice na ye Luemba bazongisami mosala	Mokambi ya Kongo central Atou Matubuana Nkuluki mpe molandi mwa ye Justin Luemba Makoso bazongisami na embonga na bango kolanda mokano ya Vice-premier ministre mpe minsitre ya intérieur mpe ya mambi ya bokoko, Gilbert Kankonde. Bakonzi babale baye batiyamaki pembeni nsima bobimi ya bililingi ya botaka ya mokambi molandi ya etuka eye kati yango afundamaki na koluka kozwa na makasi moko na basungi ya mosala na bango. Bolulukiluki bosalamaki. Namokanda atindeli gouveneur intérimaire, ministre Kankonde asengeli ye kozongisa ebonga, kokamba likambo yango ya kimya mpe kosenga bana ya etuka eye kozala kimya.	https://www.voalingala.com/a/gouverneur-ya-kongo-central-matubuana-na-vice-na-ye-luemba-bazongisami-mosala/5186669.html
politics	Thomas Lubanga alongwe kati na bato ya etumbu ya ONU	Thomas Lubanga alongolami na nkasa ya bato mabe na Conseil ya securité ya Nations unies. Conseil ya sécurité ezwi mokano ya kolongola etumbu to bokongami bwa bozwi bonso ya M. Lubunga lundi. M. Lubanga, na mibu 59, asilisa etumbu ya mibu pene zomi na mitano na boloko na Cour pénale internationale na Haye mpo na kozwa bana na lingomba ya batomboki UPC (Union des patriotes congolais) azalaki kokamba na bitumba ya Ituri kati na 1999 kino 2003. Alekisaki mobu moko na boloko na Kinshasa nsima na Haye. M. Lubanga akangamaka na mars na 2005 na Kinshasa. Azali sika na Itrui na baninga baye bakambi ba kala ba mangomba ya basimba minduki mpo kosenga babundi kokitisa manduki.	https://www.voalingala.com/a/thomas-lubanga-alongwe-kati-na-bato-ya-etumbu-ya-onu/5646511.html
politics	Matata Ponyo asengi IGF kolandela bokweyisami ya Bukanga-Lonzo	"Augustin Matata Poyo Mapon, ministre wa yambo ya kala ya RDC, asengi na Inspection Générale ya Finances kolandela misala mya parc agricole ya Bukanga-Lonzo eye ekweyisama. Ministre wa yambo ya kala Ekolo Congo démocratique (avril 2012- novembre 2016), M. Matata oyo azali lelo mokeli mibeko, atindile IGF mokanda mpo na yango. ""Ekozala malamu, na kolanda bobangi ya bokambi mabe boye nasili nalobeli, ete IGF ezwa makambo na maboko, elendela ba comptes ezali mpo na mabongisi maye, wuta libandela lya misala kino sik’oyo…,"" ekomi M. Matata na mokanda mwango. Bato minig balakisa M. Matata mosapi na kofundaka ye mpo na bokweyisi bwa mabongisi maye l’Etat abimisaki na mbala moko koleka 92 millions ya ba dollars. M. Matata akomi ete azali kopesa maboko na mokano mwa tata mokonzi ya kobongisa bokambi ya makambo ma l’Etat. ""Soki yango ekeyi nzela moko na botambwisi ya malonga, ekozala nzela ya bomati bwa nkita ya mboka na biso,"" abkisi. Na eyano na mokanda yango, lingomba lya bitumba mpo na bomwana mboka LUCHA ekomi na Twitter ete bosenga ya M. Matata bozali likambo lilamu. ""...Masalo mazali na ngambo ma IGF, Cour des Comptes na parquet congolais,"" ekomi LUCHA. Mikolo mileki, cabinet international Ernest & Young (EY) esalaki audit na bosenga ya ministre ya Finances mpo eloko ya 31 mars kino février 2015 na Buka-Lonzo. EY elakisi ete société ya Afrique du Sud Africom Commodities eye ezalaki na boyokani na mbulamatari ya RDC, esalaki misala lolenge losengeli te. Molili mozalaki na bokambi ya Africom Commodities mpo batia ata comptables na RDC, kolanda EY. Africom Commodities ezali kosamba mpo na likambo lyango na mbulamatari ya RDC. Na sanza ya mibale, ministre ya Milona, Joseph Antoine Kasonga, akutaki ete, ata mbulamatari epesaki misolo minso, misala mibanda ata te Bukanga-Lonzo. Ministre Kasonga akutaki ba tracteurs ya sika kasi ba moteurs elongwa mpe etiama na balenières ya bato baike, ba tonnes ya ba engrais chimiques esundolama."	https://www.voalingala.com/a/matata-ponyo-asengi-igf-kolandela-bokweyisami-ya-bukanga-lonzo/5568247.html
politics	Ketanji Brown Jackson andimami bo' mwasi ya yambo ya moyindo na Cour suprême ya Etats-Unis	Ketanji Brown Jackson andimami lelo na Sénat bo’ moko na zuzi libwa ya Cour suprême ya Etats-Unis. Akomi mwasi ya yambo ya moyindo ya kotiama na ebonga yango. Na mibu 51, aponami andimami ba sénateurs ntuku mitano na misato, mingi mingi ba démocrates mpe ba républicains baike. Ba sénateurs 47, ba républicains nde baboyaki ye. Kentanji Brown Jackson aponamaki na président Joe Biden, démocrate, le 25 février. Alekaki na mituna mingi ya bayi Congrès. Ezali ngonga ekotikala na lisolo mpo na ekolo, elobi Joe Biden.	https://www.voalingala.com/a/6519652.html
politics	Antonvo 72 : Biteni ya nzoto mitano mpe motuka ya Tshisekedi bimonani	"Mbulamatari esakoli ete biteni ya nzoto mitano bimonani elongo na miye mitakali na motuka ya mokonzi ya mboka Félix Tshisekedi, koleka sanza mibale nsima na likama ya Antonov 72 eye ebungaki. ""Biteni ya nzoto mitano bilokotamaki. Epave ya motuka ya mokonzi ya ekolo emonani na bendele na yango. Bolukiluki bozali kokoba mpo kozwa boiite noire,"" elobi liyebisi ya mbulamatari nsima na likita. Président Félix Tshisekedi ye moko akambaki likita liye. Biteni ya mpepo Antonov 72 yango emonaki na Kole, na Sankuru mikolo miike nsima na likama. Mpepo yango ebungaki pene na ngonga moko nsima na kolongwa Goma, epayi wapi ememaki ndambo ya bayi présidence mpe motuka ya mokonzi ya mboka. Bayi équipage banei mpe mokumbi motuka ya président bazalaki na kati. "	https://www.voalingala.com/a/antonvo-72-biteni-ya-nzoto-mitano-mpe-motuka-ya-tshisekedi-bimonani/5209594.html
politics	Nord-Kivu: Bato motoba bakufi na bitumba pene na mboka Butembo	Bayi Frdc balobi ete babomi na mokolo mwa lobi le 17 octobre basimba minduki motoba ya Mai Mai na mboka Kitakandi na 7 Km ya ville ya Butembo na province ya Nord Kivu, mpe soldat moko ya Fardc abomami na bitumba byango. Lingomba ya basimba minduki ya ba Mai Mai bakotaki na cheferie ya Bashu na ngonga ya 23h mpe balingaki kobotola bisika ba Fardc bazalaki, elobi molobeli ya operation sokola1 Lieutenant Antony Mwalushay. Sima ya bitumba, babenganaki bango mpe babomaki motoba na kati na bango, kasi soldat moko ya premiere classe ya ba Fardc akufaki na masasi. Alobi mpe lisusu ete bakangi mpe mosimba minduki moko mpe babotoli mandoki na bango. Lieutenant Antony Mwalushay alobi ete basimba minduki baye bazali ba Maï-Maï ya lingomba lya Baraka. Maire ya ville ya Butembo commissaire supérieur principal Mowa Baeki Roger atelemeli bitumba biye mpe asengi na bilenge ya Butembo kosalisa bayi Fardc po na kolonga basimba minduki baye. Bitumba kati na bayi Fardc na ba Mai Mai ekomi makasi mikolo miye pene pene na mboka Butembo. Mokolo mwa mposo moleki, basimba minduki basusu babomamaki na bayi Frdc na mboka Museya, na chefferie ya Bashu. Basimba minduki basusu baye bayebani na kombo ya ba Leopards bazali kokotisa mobulu makasi mpe kobeta masasi zinga zinga ya mboka Chanika oyo ezali na ba Kilometele 30 pene na mboka Butembo. 	https://www.voalingala.com/a/nord-kivu-bato-motoba-bakufi-na-bitumba-pene-na-mboka-butembo/6275580.html
politics	Sénat eboyi kolongola ba immunités ya Matata na Kamonji Naserwa	"Sénat eboyi kolonogla bobateli ya ba sénateurs Augustin Matata Ponyo na Ida Kamonji Naserwa basengamaki na procureur général ya Cour constitutionnelle mpo kosamba na likambo lya parc agro-industriel Bukanga Lonzo. Na maponami masalamaki na ba sénateurs, 49 baboyi ete bobateli ya M. Matata bolongolami, mpe 46 nde bandimi. Sénateur moto nde andimi to aboyi te. ""Ezali makoki ma ba Sénateurs ya koboya kolongola bobateli to bosambisama ndenge procureur général asengi. Ezali mingi mpo na kobatela mpe kopesa maboko na bosolo,"" elobi M. Matata kotatola ete ayebi eloko, na lisikulu na ye yambo na ba sénateurs. Ministre wa Yambo ntango ya bobandisami ya Bukanga Lonzo, M. Matata alobi azwa ata meya moko te ya misala mya Bukanga Lonzo. Ndenge moko mpe mpo na Mme Kamonji. Ba sénateurs 51 baboyi mpe 45 bandimi. M. Matata afundama na Inspection générale ya finances (IGF) na mokmbua ya misolo mizala mpo na Bukanga Lonzo miye mibota mbuma te. Mokambi ya IGF, Jules Alingete mpe apamelaka M. Matata na kopona compagnie ya Afrique du Sud AFRICOM na ndenge elandaki mibeko te. Ndenge moko mpe, millions sambo ya dollars ya bosombi ndako ya mosla ya Bukanga Lonzo botiamaka na mokongo ya M. Matata. Sénatrice Kamonji nde azalaka mokambi ya Pargagri S.A. moko na ba copagnie kati na Bukanga Lonzo. IGF epamelaka Mme Kamonji na kofunda te bobengwisi misolo."	https://www.voalingala.com/a/s%C3%A9nat-eboyi-kolongola-ba-immunit%C3%A9s-ya-matata-na-kamonji-naserwa/5930156.html
politics	Bato 5 bakangami nsima na bitumba na Rwanda bandimi bazali  ba FDLR	Bato batano bakangami nsima na bobomami ya bavandi zomi na minei na butu ya mokolo na mitano na ya mposo na secteur ya Kinigi, pene na ndelo ya RDC, na Rwanda, bandimi ete bazali batomboki ya ba FDLR. Bakonzi ya Rwanda balakisaki bango o’boso ya bato banso o’mokolo ya eyenga. Bakonzi ya Rwanda bafundi batomboki baye na koboma bato zomi na minei na butu ya mokolo ya mitano na ya mposo na mboka kinigi, na parc Volcans pene na ndelo na RDC. Batomboki baye bakangamaki na mampinga ya ekolo Rwanda baye balandaki bango nsima na bobomami ya bavandi ya Kanigi na machetes mpe mbeli. Zomi na libwa kati ya batomboki baye bawaki na bitumba na mampinga ya Rwanda. Mitano bakangamaki. Bakonzi ya Rwanda bazali kobangisa ba FDLR mpe batomboki basusu bazalaka na RDC na kosilisa bango wuta président Félix Tshisekedi akotaki na bokonzi na janvier 2019. Nzoka nde mampinga ya FARDC balobaki ete babomaki mokambi ya ba FDLR Sylvestre Mudacumura, le 28 septembre moleki. Sylvestre Mudacumura alukamaki na CPI (Cour pénale international) uto 2012 mpo na bobomami mpe bokangami ya bato ebele na RDC.	https://www.voalingala.com/a/bato-5-bakangami-nsima-na-bitumba-bandimi-bazali-ba-fardl-na-rwanda/5113509.html
politics	Matanga ma zuzi ya Cour suprême Ruth Bader Ginsburg kati na boswani ya ba démocrates na ba républicains	Bana ya Amerika bazali kopesa losako ya suka na zuzi ya Cour suprême ya Etats-Unis Ruth Bader Ginsburg oyo akufaki mposo moko mokoki na mibu tuku mwambe na sambo. Nzoto na ye etiami lelo na ndako ya Congrès na Washinton. President Donald Trump apesaki ye losako mikolo mibale mileki na Cour suprême. atanga ma ye mazali kosalama ntango bondongwani bozali mpo na botiami ya zuzi mosusu. Donald alakika kopona zuzi mosusu lelo to lobi kasi ba démocrats balobi esengeli kozela molongi ya maponami ma mokonzi ya mboka ma le 3 novembre.	https://www.voalingala.com/a/matanga-ma-zuzi-ya-cour-supr%C3%AAme-ruth-bader-ginsburg-kati-na-boswani-ya-ba-d%C3%A9mocrates-na-ba-r%C3%A9publicains/5597812.html
politics	Washington esengi polele emonisama na maponami ya RDC	"Etats-Unis ""esengi na Cour constitutionnelle kokoba nzela ya mibeko, bosembo mpe pole mpo na kosilisa bobendani na nsima ya maponami,"" elobi na liyebisi molebeli ya département d'Etat, Robert Palladino. Martin Fayulu aboyi ba résultats ya CENI maye masakoli Félix Tshisekedi molongi ya présidentielle ya le 30 décembre 2018 na 38,57%.​  Washington elobi ""eyebi bobangi maye mazali likolo ya pole ya misala ya maponami"". Cour constitutionnelle ekotaki ""kinzonzi"" mpo bosengi ya Martin Fayulu na nsima ya koyako ba avocats nyonso mpe ministère public. Ekoki kopesa mokano na yango o’mokolo ya minei. Kasi ezali naino na mikolo sambo yambo ngonga eleka."	https://www.voalingala.com/a/washington-esengi-polele-emonisama-na-maponami-ya-rdc/4834233.html
politics	Boloko ya libela bokatelami na mokambi ya batomboki Raïa Mutomboki (Mihonya) na Kabare (Sud-Kivu)	Cour militaire ya Bukavu ekateli mokolo mwa mibale etumbu ya boloko ya libela na Chance Mihonya, mokambi ya lingomba lya batomboki Raïa Mutomboki, mpo na mbeba ya bomoto mpe ya bitumba. Chance Mihonya, na mibu 43, afundamaka na llingomba lya ye Raïa Mutomboki, na kozwa basi na makasi mpe kotia bato bohumbu nsima na ye kokima molongo ya mampinga ma Ekolo Congo démocratique mpe komipesa mpete ya colonel nzoka azalaki nde lieutenant. Mbeba afundamaka na yango esalamaka kati na 2019 na 2020 na Kabare na Parc Kahuzi Biega na Sud-Kivu. Lieutenant Mihonya akimaki molongo ya ba FARDC na 2017 mpe akomaki kokamba ba Raïa Mutomboki. Afundamaki na batomboki baye na kokota na mboka nzike na territoire ya Kabare mpe kozwa basi mpe bato na makasi, kotumba mboka mingi mpe komema biloko bya bato. 	https://www.voalingala.com/a/boloko-ya-libela-bokatelami-na-mokambi-ya-batomboki-ra%C3%AFa-mutomboki-(mihonya)-na-kabare-(sud-kivu)/6241304.html
politics	Bemba ayebisi Tshisekedi akopesa ye maboko	"Jean-Pierre Bemba, mokonzi ya MLC mpe moko na bakambi ba lingomba linene Lamuka, alobi akopesa maboko na mabongisi manso ya masolo kati na bana ba RDC. Ayambaki mercredi na Palais de la nation, na Kinshasa, na mokonzi ya mboka Félix Tshisekedi oyo azali koyoka makanisi ma bato mpo na koluka kobimisa mboka na nkwokoso. ""Solo... Nazali kopesa maboko na masolo manso kati na bana mboka Congo. Ezali mbeba te,"" eyanoli M. Bemba nsima na masolo na Tshisekedi. Kasi apesi eyano ya siki siki te soki soki ezali na nkombo ya MLC to mpe ya Lamuka nde asololi. Lamuka ebimisaki liyebisi mikolo mibale koloba ete likobimisa makanisi ma bomoko mpo na masolo maye mazali kosalama. Nzokande, Moïse Katumbi mokonzi ya Esnemble pour la république mpe moko na bakambi ba Lamuka asakoli ete akokutana na Félix Tshisekedi o’mokolo mwa mposo. Moïse Katumbi esengeli akoma na Kinshasa o’mwa mitano nakowuta Lubumbashi epayi wapi avandaka. Martin Fayulu, mokambi mosusu ya Lamuka, akutanaki mposo moko moleki na président Denis Sassou N'Guesso na Congo-Brazzaville mpe ayebisaki ye ete asi apesa makanisi maye ya bobimi na matata malanda maponami. Ezalaki kati na mibembo mibale ya M. Tshisekedi na Congo-Brazzaville. Matata mazali na boyokani ya bokambi mboka kati na FCC ya mokonzi ya kala Joseph Kabila na CACH ya Félix Tshisekedi. M. asakolaki mposo mibale mileki ete akosolola na bato baike mposo kosala liboke lya sika likomema mboka liboso. "	https://www.voalingala.com/a/bemba-ayebisi-tshisekedi-akopesa-ye-maboko/5648077.html
politics	Brazzaville ewangani kondima kopesa esika na ba Wagner ya Russie	Congo-Brazzaville ewangi na bokasi bonso ete elingi kopesa nzela na babundi ba Russie ya compagnie ya basimba minduki Wagner mpo bazwa esika ya komitiama na mabele ma yango. Ministre d’Etat, mokambi ya ndako ya mosala ya president Denis Sassou N’Guesso, Florent Tsiba nde apesi sango yango na koyanolaka na sango epesami na ba media songolo lokola Africa Intelligence. Ba media yango elobaki ete botiami ya ba Wagner na Congo-Brazzaville bozalaki na masolo kati na president Denis Sassou N’Guesso na ministre ya mambi ya Bapaya ya Russie Serguei Lavrov o’mokolo mwa ntuku mibale na mitano ya sanza ya sambo moleki na Brazzaville. Mokambi ya ndako ya mosala ya Denis Sassou N’Guesso alobi ezali lokuta mpe akundoli ete Congo-Brazzaville endimaka lisusu te botiami ya misala mya mampinga ya bapaya na mabele ma yango wuto bokangami ya base militaire ya suka ya ekolo France na juillet 1964. Florent Tsiba akundoli mpe ete boyokani na bikolo bisusu mingi na maye matali mampinga bosalamaka na kolanda malako masengeli. Ba Wagner bakoma na bikolo biike bya Afrika lokola na Centrafrique mpe na Mali.	https://www.voalingala.com/a/6774267.html
politics	Christophe Moukouéké, kalaka mokonzi ya UPADS akufi na mibi 82 na Brazzaville	Christophe Moukouéké  akomaka kalaka mokonzi ya UPADS ya nkondo Pascal Lissouba, yambo na kokima mboka. Azongaka na 2007. Moyi politiki ya Congo-Brazzaville Christophe Moukouéké akufi na mibu tuku mwambe na mibale na COVID-19 na Brazzaville. Christophe Moukouéké azalaki moko na bayi lingomba CAP (Comité permanent du Congrès africain pour le progrès). Akufi butu boleki na clinique Leyono epayi amemamaki mpo na lisalisi na COVID-19. Azalaki molakisi. Ntango azalaka na mibu ntuku sambo atiamaki bo’ prefet ya La Sangha na bokambami ya lingomba moko ya mboka lizalaki kokamba, PCT (Parti congolais du travail). Nsima Christophe Moukouéké akomaka kalaka mokonzi ya UPADS ya nkondo Pascal Lissouba, yambo na kokima mboka. Azongaka na 2007.	https://www.voalingala.com/a/christophe-moukou%C3%A9k%C3%A9-kalaka-mokonzi-ya-upads-akufi-na-mibi-82-na-brazzaville/6251943.html
politics	Kabund akozonga lisusu na Parquet mardi	Jean-Marc Kabund mokambi ya kala ya UDPS, mpe mokambi molandi ya yambo ya kala ya Assemblée nationale ayanolaki lelo mokolo mwa minei 28 juillet 2022 na bobengisami ya Parquet ya Cour ya cassation ya Kinshasa/Gombe nsima kosenga bana ba Ekolo Congo démocratique kobengana mokonzi ya mboka Félix Tshisekedi. Procureur ya Cour ya cassation asengaki mpe apesamaki na bureau ya Assemblée nationale ndingisa ya kolanda M. Kabund nsima na lisikulu ya bosakoli bokelami ya lingomba lya ye Allinace pour le Changement mokonzi ya kala ya UDPS asalaki mposo moleki. Mwana mboka Kabund afundami mpo na maloba malokuta, bokoseli makambo, mafinga na mokonzi ya moboka mpe na miso ya bato na lisusu lina. M. Kabunda azaongaki ndako na ye na bonsomi bonso nsima na koyanola ngonga mingi na bazuzi mpe asengami kozonga na parquet o;mokolo mwa misato mokoya. Mwa nkwokoso esalamaki na nzela na ye na kokende na parquet mpo police ekangaki baike bazalaki kotambola na molongo ya mituka mpe tukutuku na ye mpo na kokoma na parquet. M. Kabund alobaki na lisikulu lyango ete mokonzi ya mboka azali likama mpo na ekolo.	https://www.voalingala.com/a/6677762.html
politics	FCC esengi Union européenne elongola etumbu nyonso	"Lingomba monene ya Joseph Kabila, président ya kala ya ekolo Congo démocratique, FCC (Front commun pour le changement) esengi na Union européenne kolongola etumbu nyonso likolo na bato ba yango zomi na minei. Bosengi na FCC eyanoli na esakoli ya UE ya mokolo ya lundi ya kokoba kopesa etumbu na basungi 12 ya M. Kabila mpo na mobu mosusu. Na mokano mwa yango, UE elongoli bato babale na etumbu. Bato bango bazali Lambert Mende, molebeli ya kala ya mbulamatari, mpe Roger Kebelisa mokambi molandi ya kala ANR, kolanda batoma ya mboka ya pabaya. ""Na kotala maye président Joseph Kabila na bato ba ye basali, na misala malamu ya démocratie mpe ya bolendisi politiki mpe nkita maye mamemi mbongwana ya bokonzi, makambo ya etumbu esengelaki esila libela mpo na kopesa nzela na masolo na ntina ya boyokani ya sika ya elonga ngambo nyonso,"" eyebisi FCC na compte Twitter na yango. ""FCC ezali kozela misala mingi misusu koleka bobandi boye ya malembe boye, na ntembe te, bozali kolanda nzela elamu,"" ebakisi FCC nsima na bolongoli ya eumbu likola na MM. Mende mpe Kebelisa. Na ngambo na ye, M. Mende oyo akoma député national alobi ete ""atikala koyeba te mpo na nini bapesaka ye etumbu yango"". Bato zomi na minei bazalaki na nse ya etumbu ya UE wuto suka ya mobu 2016 mpo na koboya ete maponami masalama mpe mpo na kobebisa démocratie. Etumbu yango ezali kokanga makoki na bango na poto mpe kopekisa bango visa. Lambert Mende na Roger Kebelisa bazalaki na etumbu yango enlongo na baninga babango basusu lokola : Ilunga Kampete, Gabriel Amisi Kumba, Ferdinand Ilunga Luyoyo, Célestin Kanyama, John Numbi, Delphin Kaimbi, Evariste Boshab, Alex Kande Mupompa, Jean-Claude Kazembe, Ramazani Shadari, Éric Ruhorimbere mpe Kalev Mutond."	https://www.voalingala.com/a/fcc-esengi-union-europ%C3%A9enne-elongola-etumbu-nyonso/5200449.html
politics	Lamuka esengi bolukiluki  mpo na 15 millions $, kaniaka mpe mbeba inso ya mikolo miye	"Lingomba Lamuka esengi ete bakonzi ya misala ya bosembo babanda bolukiluki mpo etali misolo 15 millions ya ba dollars miye mizali komonana, kaniaka mpe mbeba inso salami mikolo miye. Jean-Pierre Bemba, Martin Fayulu, Moise Katumbi mpe Adolphe Muzito bapameli ""na bokasi bonso bobungisami mpe bokoti na misisa ya mbeba oyo ebebisi lobi ya mboka mpe elongoli elikya inso mpe bozeli bonso ya mbongwa na bana ya mboka na biso,"" elobi liyebisi ya lingomba liye. ""Tosengi na lombangu na bakambi ya misala ya bosembo kobanda na mokumba monso mpe na bopikiliki, bolukiluki na ntina ya komema pole na ekolo likolo ya bopunzami ya makoki ya l’Etat, kaniaka mpe na bozwami ya misolo ya l’Etat lokola bopengwisami, oyo bato bakinisi esalami, ya 15 millions ya ba dollars,"" elobi bakambi ya Lamuka. Jean-Pierre Bemba, Martin Fayulu, Moise Katumbi mpe Adolphe Muzito basengi mingi mpenza ete bakonzi ya misala ya bosembo bapesa ""etumbu na baye batindi mpe baye basali yango na ntina ya kosukisa bobisi misolo ya l’Etat mpe ndakisa ya moyibi oyo ezali kobebisa lobi ya ekolo"". Na mokanda yango, bakambi ya Lamuka basengi mbongwana ya ba institutions na ntina ya kobanda mbotama ya sita ya ekolo. Nzonkande, mokonzi ekolo Felix Tshisekedi ayanolaki mpo etali likambo ya 15 millions $, ete misala ya bosembo mizali kolandela likambo yango. Na boyebi ya M. Tshisekedi, 15 millions $ myango mipengwisami te kasi ezalaki nde ""coop"", elimbolaki ye na mituna ya TV5. Yango nde misala mya bosembo mizali kolandela. Procureur ya Cour cassation asakolaki mikolo mileki ete asilaki kozwa likambo ya kaniaka na maboko. Asengaki na bato banso kaloba lisusu te makambo myango. Kasi kaniaka ezali kolobelama mingi na RDC. Mposo moleki, bayike ya ba ntoma ya Assemblee proviciale ya Kongo central bapalelaki kaniaka ntango ya kopona likambo ya mbeba ya bilili ya botaka ya mokambi ya mibale ya etuka na bango. Bakambi ya Lamuka basengi bana ya RDC kotelema, elongo na Comite Laic ya coordination na societe civile, na ntina ya kozala na milulu mikosalama na mikolo mikoya. Ntina na yango ""ezali koloba : 'Te na bozongi etumbu, na bopengisi mislo, na kaniaka etiyami mpe na bozangi bosembo na mboka na biso'"", elakisi liyebisi."	https://www.voalingala.com/a/lamuka-esengi-bolukili-mpo-na-15-millions-kaniaka-mpe-mbeba-inso-ya-mikolo-miye/5102550.html
politics	Etat d’urgence sanitaire : Tshisekedi apesi ndingisa Assemblée nationale na Sénat esangana	"Nsima na nungu nungu ezalaki mposo moleki kati na CACH na FCC likolo na bobengisami ya Congrès, président Félix Tshisekedi asengi Assemblée nationale na Sénat kosangana mpo na kobakisa mikolo ya état d’urgence sanitaire. Président Félix Tshisekedi atie manzaka na décret moko esakolamaki lundi na butu. Décret yango ebandeli mikano manso mipesamaki na bosakoli état d'urgence kasi epesi nzela na Assemblée nationale mpe na Sénat kosangana na motango ya bato koleka 20 kolanda quorum esengami na réglement intérieur na suku moko moko ya parlement, elobi molobeli ya président Tshisekedi na botangi mokano yango. ""Ekozala Congrès te lokola elobamaki mikolo mileki na ba bakambi ya suku mibale (ya Parlement) kasi kaka botiyami na mosala ya ordonnance (présidentielle) ya le 24 mars eye ezalaki mpo na état d’urgence sanitaire na ntina ya kobundisa COVID-19,"" elimboli presse présidentielle na liyebisi. Press présidentielle ebakisi ete ordonnance yango elandaki Buku likonzi. Nungu nungu ebimaki mposo moko na ndambo eleki ntango mokambi ya Sénat, Alexis Thambwe Mwamba ayanolaki na Top Congo FM ete Congrès esengeli kosangana ata mokano ya président molandaki te mobeko likonzi, na ntina ya kozongisa yango na nzela mpe kopesa yango makasi ya kosala. Cour constitutionnelle esanganaki mpe endimaki ete mokano ya kozwa état d’urgence mosakolamaki na kotosa Buku likonzi. Maloba ya M. Thambwe Mwamba mapesaki nkanda na bayi CACH (lingomba ya président Félix Tshisekedi) mpe ya UDPS, lisanga na ye ya politiki. Vice-Premier ministre mpe ministre ya intérieur, Gilbert Kankonde akebisaki ete police mpe misala mya bokengi elingaki kopanza ba keli mibeko soki basangani mpo balingaki kotosa te mokano ya président Tshisekedi moye mopekisi bato koleka 20 kosangana, na bobangi pobanzani ya COVD-19. Assemblée nationale na Sénat soki basangani, bakozala koleka bato 610. Etat d’urgence esengeli esala mikolo 30."	https://www.voalingala.com/a/etat-d-urgence-sanitaire-tshisekedi-asengi-assembl%C3%A9e-nationale-na-s%C3%A9nat-kosangana/5382483.html
politics	Kenyatta alobi bopesani bokonzi bokosalama na kimya ata azalaki na Odinga	Uhuru Kenyatta, mokonzi azali kotika ebonga nsima na maponami na Kenya, alobi ete transition to bopesani bokonzi bokoki kosalama na kimya, ata ko apesaki maboko na opposant Raila Odinga oyo aboyi kondima elonga ya William Ruto eye Commission electorale esakoli. Uhuru Kenyatta akutanaki lelo na balakisi bilongi ya biyamba mpo ete bopesani bokonzi bosalama na kimya. Kolanda misala mya maponami na Kenya, William Ruto alongi na koleka 50,49% liboso lya Raila Odinga. Lobi mokolo mwa misato, William Ruto oyo azalaki vice-président ya Uhuru Kenyatta kino maponami maye, alobaki sika esengli kokende na lombango na misala mpe alakaki kosala na bato banso. Raila Odinga oyo azali na mibu ntuku sambo na sambo, azalaka na opposition wuto mibu mingi; asi awela maponami mbala mingi kasi atikala kolonga te. Mbala inso, Raila Odinga aboyako kondima elonga ya ba mbanda na ye. Elongo na Uhuru Kenyatta, Raila Odinga asambaki na CPI (Cour pénale internationale) mpo mbeba ya bomoto esalamaki nsima na maponami ma 2011 ntango bato koleka 1.133 bakufaki na bitumba bilandaki maponami mpe biloko mingi bibesamaki.	https://www.voalingala.com/a/6707078.html
politics	FCC etelemeli maloba ya Félix Tshisekedi na Washington	Bayi Front commun pour le Congo (FCC) balobi basepeli te na maloba ya président Félix Tshisekedi na mobembo wa ye mposo moleki na Etats-Unis. Na liyebisi, baye ya lingomba liye litongama nzinganzinga ya mokonzi ya kala Joseph Kabila bapemeli maloba ya mwana mboka Tshisekedi mpo na kosenga lisungi ya bapaya mpo na koluka kopikola misisa ya dictature to bokonzi ya kimakasi na mboka liye. Baye ya FCC bayebisi ete misala ya kobundisa kaniaka mpe ya kokamba malamu mabanda wuto AFDL (Alliance des forces démocratiques pour la libération) ezwaki bokonzi na 1998. Baye libota ya politiki ya mwana mboka Kabila bapameli lolenge bokonzi ya Felix Tshiekedi bozali kokamba na kobuka mobeko likonzi. 	https://www.voalingala.com/a/fcc-etelemeli-maloba-ya-f%C3%A9lix-tshisekedi-na-washington/4868204.html
politics	Bakeli mibeko basengi bolukiluki ya makasi mpo na likama lya ba hélicoptères ya FARDC	"Commission Défense et Sécurité ya Assemblée nationale, eye ekambami na Jaynet D. Kabila, lipasa lya mokonzi ya kala Joseh KJabila, esengi na mbulamatari kosala enketi ya makasi mpo likama ya ba hélicoptères mibale ya mampinga ya RDC (FARDC) mposo moleki na nzela ya Mambasa-Kisangani, Na liyebisi na yango, Commission Défense et Sécurité eleli ""liwa lya mbalakaka ya basoda sambo ya FARDC na makama mabale malandamaki na nzela ya Mambasa-kisangani, le 30 mpe le 31 décembre 2020."" Jaynet D, Kabila nde atie manzaka na liyebisi lyango. ""Mboka na biso ewuti kobungisa ba pilotes ya basoda banei bazwaki diplôme nsima na malakisi ya milayi mpe ya ntalo na misala mya komema mpepo mpe expériene emonisama eye ekolo na biso elukaka na eye esalaka mpo na kokomisa sika mampinga ma biso malikolo,"" ekomi Jayent D. Kabila na nkombo ya Commission. ""Yango Commission Défense et Sécurité esengi na mbulamatari ya ekolo komema pole na lombango na nzela ya boluki ya bozindo mpo na ndenge ya mpasi makama mabale maye masalamaki mpe mpo na makama masusu mpepo ya ba FARDC esali mikolo miye,"" elobi liyebisi lya Commission. Bakeli mibeko baye balobi makama maye mapesi libaku ya kokanisa basoda banso ba mpiko bakufa na bitumba bisika binso bazalaki kosalela bendele ya ekolo."	https://www.voalingala.com/a/bakeli-mibeko-basengi-bolukiluki-ya-makasi-mpo-na-likama-lya-ba-h%C3%A9licopt%C3%A8res-ya-fardc/5724361.html
politics	FCC eboyi kozala na mbulamatari ya Sama Lukonde	"FCC (Front commun pour le Congo) ya mokonzi ya kala Joseph Kabila eboyi kozala na mbulamatari ezali kokelama na ministre wa Yambo ya sika, Jean-Michel Sama Lukonde, elobi bakambi ba lisanga liye. ""Bo' mobateli ya mambi ma démocratie mpe ya bopesani bokonzi na kimya mpo na bayi RDC nyonso, FCC ekozala te mbulamatari ya Ministre wa Yambo Sama Lukonde kasi etombeliye mosala malamu mpo na bolamu bwa bana ba Congo,"" ekomi na liyebisi mokambi ya cellule ya crise ya FCC ekalamaki nsima bopanzani ya boyokani CACH-FCC, Raymond Tshibanda N’Tungamulongo. ""Baye ba FCC bakomekama mpo na kokende esika bazali kokabola bibonga na ndenge ya mabe mpe bakokota na mbulmatari, bakokende kuna na bozangi botosi ya mikano mpe mibeko ya libota lya politki FCC,"" ebakisi M. Tshibanda. FCC ekundoli ete etelemlaka botamboli likolo lya Buku likonzi na baye bazali kokamba sika mboka. FCC epamalaki bokweyisami ya libala CACH-FCC mpe bokelami ya majoritéya sika kati na Union sacrée ya président Félix Tshisekedi. Ministre wa Yambo ya sika atiamaki wuto sanza moko kasi matata bazali na masolo ya baye bakozala na mbulamatari."	https://www.voalingala.com/a/fcc-eboyi-kozala-na-mbulamatari-ya-sama-lukonde/5828484.html
politics	Tshiskedi atie mikolo misato ya matanga mpo Magufuli na RDC wuto mardi	"Président Félix Tshisekedi akati ete RDC ekozala na matanga ya mikolo mibale wuto mokolo ya misato le 23 mars mpo na liwa lya président John Magufuli ya Tanzanie. ""Wuta le 23 mars kino le 25 mars bendela ya Congo ekotikala ya kokitisama na kati kati na elembo ya matanda,"" elobi président Tshisekedi na liyebisi. ""Mokonzi ya ekolo azali na mawa mpo liwa lya mokambi monenen, moningami ya bolamu ya Afrika mpe mobundi ya bonsomi ya bomoto mpe ya nkita ya Afrika,"" elobi misala ya présidence ya RDC na Twitter. RDC ezali kokundala bondeko bwa kala na Tanzanie. Bikolo mibale bakobolaka ndelo ya 459 km. Vice-présidente ya Tanzanie Samia Luhulu Hassan afandisamaki na ebonga ya kokamba Tanzanie o'mwa mitano nsima na kolapa ndayi na Dar es Salam. Mama Luhulu nde asakolaki liwa lya nkondo Magufuli o'mwa misato nsima na bokono ya motema."	https://www.voalingala.com/a/tshiskedi-atie-mikolo-misato-ya-matanga-mpo-magufuli-na-rdc-wuto-mardi/5821661.html
politics	Ilunga asengi bomoko mpe alaki kozongisa nzoto ya Mobutu na Tshombe	Premier ministre Sylvestre Ilunga Ilunkamba alakisi o’mokolo ya mibale na Assemblée nationale, ndako ya bokeli mibeko, linaka na ye mpe baye bazali na mbulamatari asali mposo eleki. Ntango ekomi ya kotelemisa ekolo kobanda na loboko, elobi na M. Ilunga na lisikulu na ye. Asengi makasi ya bato banso mpo kozongisa boyokani na ekolo mpe kosili mpasi na bobola mpe komema mboka na ntombwa. Premier ministre Ilunga Ilukamba alaki mpo na yango kozongisa na mboka nzoto ya Joseph Mobutu Sese Seko, mokonzi ya kala, mpe na Moïse Tshombe, Premier ministre ya kala. Alaki mpe lisusu kokekala misala mikozala nse mpo na bitumba na kaniaka. Elaka na ye mosusu ezali ya kopesa maboko na Commission électorale nationale indépdendante mpo na kosilisa maponami manso masengeli kosalame, maponami ya loboko. Mbulamatari ya Sylvestre Ilunga ezali na bato tuku motoba na motoba. Ebimaki mposo moleki. Nzokande bituluku ya bato batondaki na etando ya Palais du peuple yambo na lisukulu liye. Bayike basalaki mwa mobulu mpo na kokota o’ndako ya bokeli mobeko kasi police ebeti masisi likolo mpo na kopekisa mobulu, eyebisi boko na bapanzi sango bazalaki kuna. Kati bato baye, basusu bazali kosenga nde mosala.	https://www.voalingala.com/a/ilunga-asengi-bomoko-mpe-alaki-kozongisa-nzoto-ya-mobutu-na-tshombe/5067976.html
politics	Pierre Moussa aponami SG ya PCT	Pierre Moussa nde aponami lokola kalaka monkonzi ya PCT (Parti congolais du travail) ya président Denis Sassou N’Guesso na Congrès ya mitano ya lisanga eye na Congo-Brazzaville. Boponami na ye bosalami nsima mikolo misatu ya Congrès ordinaire ya mitano ya PCT na Kintélé na Congo-Brazzaville. Mpo na Thierry Moungalla, molobeli ya mbulamatari ya ekolo Congo-Brazzaville, Pierre Moussa azali moto asi asala mosala na mboka eye mpe akoki komema PCT na bomoko. Pierre Moussa akitani na Pierre Ngolo. Congrès ya mitano eye esalami ntango maponami ya mokonzi ya mboka masengeli kosalama na 2021. Nzokande mpo na mibu tuku mitano ya bokelami ya PCT, président Sassou N’Guesso na baye ya lingomba liye batikaki fololo na ekeko ya mokonzi ya kala Marien Ngouabi.	https://www.voalingala.com/a/pierre-moussa-aponami-sg-ya-pct/5226811.html
politics	Kigali epameli mpepo ya bitumba moko Sukhoi-25 ya Kinshasa kokota na Rwanda	"Kigali epameli mpepo ya bitumba ya mampinga ma Ekolo Congo démocratique kopumbuka likolo na Rwanda mpe kokita na mabele ma Rwanda na bobuki mibeko. ""Sukhoi-25 ya bitumba moko ewutaki Ekolo Congo démocraique ekotaki likolo ya Rwanda na bobuki mibeko na 11h20 ya ntongo mpe ekikaki ntango moke mpenza na libanda lya mpepo ya Rubavu na etuka eye ya west,"" ekomi molebeli ya mbulamatari ya Rwanda na liyebisi abimisi na libandela lya nsima ya nzanga. Kigali eyebisi mpe ete ""eloko moko te esalamaki bo’ eyango ya mampinga na bayi Rwanda, mpe mpepo yango ezongaki na RDC"". Na ngambo na yango, Kinshasa endimi ete mpepo ya Sukhoi-25 ya mampinga ma yango etambolaki na bobungi na mapata ma Rwanda. ""Mbulamatari ya RDC ekundoli ete kaka lolelenge RDC esalaka nyonso mpo na kobatela ma yango, RDC ezalaka te na makanisi ma kokota na bobuki mibeko na mabele ma bikolo nzinga nzinga,"" elakisi liyebisi lya ministère ya sango mpe media ya RDC. ""Bakonzi ba Rwanda bapameli motumoli moye yna mbulamatari ya RDC eye endimi likambo loyango,"" elobi liyebisi lya Kigali. Kinshasa elobi eloko te soki mpepo yango ekitaki na Rubavu lokola Kigali efundi yango. Nzoka nde, bikolo biye mibale bizali na masolo wuto mposo moleki mpo na koluka kozongisa kimya mpe boyokani o kati na bango. Vincent Biruta mpe Christophe Lutundula, ba ministres ya mambi ya bapaya ya bikolo biye mibale bakutanaki o mokolo mwa mposo moleki na Luanda na ekolo Angola liboso lya président Joâo Lourenco, mpe bayokanaki kokoba masolo kati na bango mpo na kozongisa kimia."	https://www.voalingala.com/a/6823694.html
politics	Tshisekedi atieyi bakonzi ya sika na ANR	Président Félix Tshisekedi abongoli bakonzi ya ANR (Agence nationale de renseignements). Mkonzi ya sika ya RDC atieyi Inzun Kakiak na libonga ya administrateur général ya ANR na esika ya Kalev Mutond. Inzun Kakiak azalaki molandi ya Kalev Mutond. M. Tshisekedi atieyi mpe bakonzi misusu misato mpo na kosunga M. Inzun : Administrateur-adjoint, chef ya département intérieur mpe chef ya département extérieur. M. Mutond azalaki na liste ya baye bapesamaki etumbu na Union européenne.	https://www.voalingala.com/a/mbongwana-na-bakonzi-ya-anr/4838507.html
politics	"Bofundi ya mwana ya dos Santos mpo na ""bobomi"" bwa tata na ye bobwakisami na Espagne"	"Tribunal moko eboyi ya Espagne kokoba kolandela bofundi ya mwana mwasi ya José Eduardo dos Santos mokonzi ya kala ya Angola, boye bolobaki ete baike balukaki koboma ya tata na ye. Welwitschea Tchize dos Santos, mwana mwasi ya nkondo José Eduardo dos Santos afundaki likambo lyango yambo na liwa lya tata na ye oyo akufaki le 8 juillet eleki. Welsitschea “Tchizé” dos Santos alobaki kala ete mwasi ya tata na ye, Ana Paula, oyo azalaki mpe monganga ya tata na ye azalaki na mokumba ya bobebisami ya bokolongono ya nzoto ya José Eduardo dos Santos ntango azalaki koluka lisalisi na Clinique moko ya Barcelone, ma Espagne wuto sanza ya motoba eleki. Mokano mwa Tribunal moye mosakolami mardi 4 octobre mokundoli ete autopsie to lipaso lya embembe liye lisalamaki na bosenga ya Tchizé dos Santos libimisaki bilembo biye bindimamaki nsima na mokanda ya suka ya autopsie, na kobakisa botali misusu, molakisaki ete kufa ya José Eduardo dos Santos ezalaki liwa lya nzambe. Tribunal yango ezwaki mokano mwango le 19 septembre. ata ko esakolami kaka le 4 octobre 2022. ""Lokola ezalaki kaka liwa lya Nzambe, mbeba esusu ekoki kolukama te,"" elobaki zuzi. José Eduardo dos Santos akufaki le 23 juin 2022 na mibu 79 na nkwokoso ya motema. Akambaki Angola mibu 38, wuto 1979 kino 2017 mpe atikaki bokonzi mpo na bokolongono bwa nzoto."	https://www.voalingala.com/a/6775701.html
politics	Kagame azali na conférence internationale na Abudabi (Emirats)	Président Paul Kagame ya Rwanda akomi na Abu Dhabi, na Emirats arabes unis, epayi wapi akozala na likita lya politiki lya mokili ya 2021 ( 2021 World Policy Conference). Likita lyango litali mingi mombongo mpe nkita lokola mpe makambo masusu. Ekolo na ye Rwanda, ezali mpe na pavillon moko na exposition ezali kosalama kuna. Ezali mbala ya liboso te ete Rwanda ezala na bokutani boye. Mibu mileki, Rwanda nde ezwaki mbano ya kozala na pabillon ya kitoko koleka mpo elakisaki elongi ya etuka ya Grands lacs. Rwanda na Emirats bazali na boyokani malamu. Rwanda ezalai na ba raffineries mingi ya makele to ba mines, misusu miwuta na RDC. Mikolo mibale mileki, Rwanda na Zimbabwe basalaki boyokani ya mombongo na mobembo ya mikolo mibale limpinga lya mbulatari ya Zimbabwe lisakaki na na Rwanda, mpo na mboka Urugwiro.	https://www.voalingala.com/a/kagame-azali-na-conf%C3%A9rence-internationale-na-abudabi-(emirats)/6252270.html
politics	Ilunga Ilunkamba andimi kolongwa kasi azozela mokanda ya Bureau d’âge	Ministre was yambo, Sylvestre Ilunga Ilunkamba alobi ete andimi kolongwa nsima na bokweyisaki na ye na bakeli mibeko kasi azali kozela mokanda ya Bureau d’âge. Nazali kozela mokanda mwa mokano yango mpo ete nasala eye ezali na mokumba na ngai kolanda Buku likonzi, ekomi Ministre wa Yambo na mokanda atie manzaka. M. Ilunga alobi andimi été Assemblée nationale ezali na bokonzi ya kokweyisa ye mpo bakeli mibeko 301 nde batiaki manzaka na motion ya censure to mokanda ya kosenga molongwi na ye kasi atelemeli nde Bureau d’âge. Mpo na ye, Bureau d’age ebuku likonzi mpe mibeko ya ndako ya bokeli mibeko. M. Ilunga akomaki na mokanda atindaki lobi loleki na Assemble nationale yambo na bokweyisami na ye ete akozela nde Bureau dfinitif, nzoka yango ekoponama nde le 3 janvier. Kasi ngonga 24 eye Bureau d’age esakolaki mpo na Ministre wa yambo kosilisa mosala esengeli ekoka jeudi na mpokwa. Ngambo na ye, informateur Bahati Lukwebo azongiseli président Félix Tshisekedi mokanda ya bilembo azwi nsima na kotola lingomba nini ezali na majorité.	https://www.voalingala.com/a/ilunga-ilunkamba-andimi-kolongwa-kasi-azozela-mokanda-ya-bureau-d-%C3%A2ge/5755350.html
politics	"Rwanda elobi ebomi 19 ""terroristes"" na ndelo na RDC"	"Misala ya bokengi ya Rwanda miyebisi ete mibomi ba dongolomiso (terroristes) 19 baye bafundamaki mpo koboma bato na butu ya vendredi na samedi pene pene na ndelo na ekolo Congo démocratique. ""Mampinga ya bokengi balandaki badongolosomiso, babomaki zomi na libwa (19) kati na bango mpe bakangaki mitano,"" elobi police ya Rwanda na liyebisi. Police ya Rwanda elobi makambo misusu te mpo etali badongolomeso baye. Nzokande mingi na baye ya mampinga ya Rwanda bayebisika na AFP ete ekoki kozala batomboki bawutaki na RDC. Moko na baye ya police alobi na kobomba nkombo ete babomaki ""badongoloniso"" na kolandaka bango nsima na koboma basalaki na ecteur ya Kinigi, na parc Volcans, na Rwanda, pene ya parc Uvira ya RDC. ""Bitumba ya kolanda bango bizali kokoba,"" elobi moye ya police yango. Baye bakonzi ya Rwanda babengi ""badongolomiso"" bakotaki na mboka Kinigi na butu ya moloko ya mitano na mposo, babomaki bato na motango kati na mwambe kino zomi na moko, kolanda maloba ya bakonzi ya Rwanda. ""Kati na bawei ezalaki na bavandi ya mboka yango. Badongolomiso bamobomaki na mbeli, machetes mpe bibundeli misusu,"" eyebisi police. Rwanda ezali uto mikolo mingi kobangisa basimba minduki mpe ba tomboki banso na yango bazalaka na RDC ete ekosilisa bango. Bitumba biye bisalami ntango mampinga ya RDC esakolaki le 18 septembre ete mabomaki mokambi ya batomboki ya Rwanda FDLR, Sylvestre Dacumudura oyo alukamaki na CPI (Cour penale internationale) uto 2012. "	https://www.voalingala.com/a/rwanda-elobi-ebomi-19-terroristes-na-ndelo-na-rdc/5113123.html
politics	Basimba minduki babomi 1.900 civils na mibu mibale na Kivu (HRW na GEC)	"Mangomba ya basimba minduki babomi ba civils koleka 1.900 mpe bamemi bato 3.300 kati na juin 2017 mpe juin 2019 na bituka ya Kivu, ekomi na rapport moko Humarn Rights Watch (HRW) mpe Groupe d’études ya Congo (GEC). ""Koleka mangomba 130 ya basimba minduki bazali na monyele (est) ya Congo démocratique,"" eyebisi Lewis Mudge, mokambi ya Afrique centrale ya HWR. Na mibu miye mibale, violence (mobulu) ezali kowuta mingi na Beni wapi pene na moko kati na misato ya bobomi ya ba civils mosalamaki, elobi ya rapport yango. Bobomami boye bosalami mingi likolo ya bitumba kati na mapinga ya Congo démocratique (FARDC) na basimba minduki ya Ouganda ya ba musulmans, ba ADF (Allied Democratic Forces). Ba ADF bafundama mpo na liwa ya ba nkama ya ba civils banda 2014. Kaka 20% ya bobomi boye bosalama nzinga nzinga na 20 kms ya mine to esika ya koluka makele."	https://www.voalingala.com/a/basimba-munduki-babomi-1-900-civils-na-mibu-mibale-na-kivu-(hrw-na-gec)/5042167.html
politics	Mokambi ya DEMIAP général Delphin Kahimbi akufi	Général Delphin Kahimbi, mokambi ya DEMIAP, misala ya mapinga ekolo Congo démocratique akufi vendredi 28 février 2020 na Kinshasa, mokolo moko nsima na kopemisama na mosala. Ntina na liwa eyebani nanu malamu mpenza te. Nzoto na général Kahimbi emami na ndako ya malili ya lopitalo ya Cinqauntaire na engumba mokonzi ya RDC, kasi ntina ya liwa na ye eyabani te. Mampinga ya RDC malobi ete bolukiluki bozali kosalama kasi mapesi maloba misusu te. Bayike nzinganzinga na genéral Kahimbi balobi ekoki kozala ete amibomi. Molongani wa ye ayonoli na AFP ete akufaki na ndako na malali ya motema. Kasi ayebisaki bapanzi sango misusu ete asalaki manso mpo kopekisa mobali wa ye komiboma kasi akuti ye asili kowa. Liwa lya général Kahimbi ekomi nsima koyanola, na ntongo ya mokolo mwa mitano, liboso ya Conseil supérieur ya sécurité. Général Kahimbi apemisaki jeudi na mosala mwa ye mpe apesaki kiti na ye na mokonzi mosusu ya DEMIAP mpo na mwa ntango. Bayike ya nzinganzinga ya bokengi balobi ete azalaki koyanola mpo etali kobomba minduki mpe masasi mpe boyokani ya nkunku na mangomba ya basimba minki. Mposo mibale eleki, général Kahimbi apekisamaki kobima mboka.	https://www.voalingala.com/a/mokambi-ya-demiap-g%C3%A9n%C3%A9ral-delphin-kahimbi-akufi/5308326.html
politics	Mampinga ya Rwanda makotaki na Kivu na avril, elobi KST	"Mampinga ya ekolo Rwanda (RDF) makotaki na mabele ya Ekolo Congo démocratique (RDC) na sanza ya avril mpo na kobengana batomboki ba FDLR, elobi ba experts ya Baromètre sécuritaire ya Kivu na koboya makambo malobamaki na bakonzi ba Kigali. Kolanda Baromètre sécuritaire ya Kivu (KST, na anglais, batomboki babale ya FDLR, basoda banei ya Rwanda RDF mpe libwa ya RDC bakufaki na bitumba le 18 avril pene na mboka Kasali na Rutshuru. Nzokande, mikolo mileki président Paul Kagame alapaki ete ata soda moko te ya Rwanda azali na mabele ya RDC. M. Kagame alobaki ete ata bakonzi ya RDC bayebi yango malamu. Basoda ba Rwanda ""basalaki bitumba le 13 avril na ba Forces démocratiques pour la libération du Rwanda (FDLR) na mboka Marangara, Kanyeru mpe Kazaroho"" na territoire ya Rutshusuru, na etuka ya Nord-Kivu, elakisi rapport ya sanza eye ya Baromètre sécuritaire ya Kivu (KST, na anglais). Mampinga ya Rwanda ""malongoli ba FDLR na mboka eye"", elobi KST, projet ya coopération kati na Groupe d’études sur le Congo (GEC) eye esalaka elongo na Université ya New York mpe na ONG ya Amerika Human Rights Watch. Kati na bitumba byango, ndako 105 ezikisamaki, elobi KST oyo ezwaka sango wuto réseau monene ya ba informateurs na bituka bya Kivu mibale. ""Le 18 avril, ba FDLR batielaki mutambu na convoi moko ya mampinga ya RDC mpe ya mampinga ya Rwanda pene na mboka Kasali na territoire ya Rutshuru,"" ebakisi KST. Batomboki babale, basoda banei ya Rwanda mpe libwa ya RDC bakufaki na bitumba byango. Ba FDLR bazali lingomba likelamki na ba Hutu bakimaki bobomami bonene (génocide) na Rwanda na 1994 bafundama kozala bayesala."	https://www.voalingala.com/a/mampinga-ya-rwanda-makotaki-na-kivu-na-avril-elobi-kst/5419748.html
politics	Sango moko ya Rwanda akoma moyi France akangami mpe akosambisa mpo na génocide ya 1994	Sango moko ya Rwanda oyo akima mpe akoma moyi France atiami na bokangami mpe akosamba mpo na bobomi monene to génocide na Rwanda na 1994, elobi parquet antiterroriste. Marcel Hitayezu, na mibu 65, apamelami na kopimela bilei mpe mayi na ba Tutsi babatamaki na ndako ya Nzambe mpe mpo apesaki bilei na basimbaki minduki ya ba interahamwe baye bayaki koboma bakimi bitumba bazalaki o’tempelo, elobi liyebisi lya parquet ya France. M. Hitayezu afundami bongo mpo na genocide mpe boyokani na mbeba ya bomoto. Sango yango awangani makambo maye liboso lya bazuzi. Azalaki sango na paroisse ya Mbungu na sud ya Rwanda na 1994. Kigali esengaki botindami bwa ye kuna na Rwanda na 2016. Kolanda nkasa ya sango La Croix, akimaki na camp ya ba réfugiés na RDC kati na 1998 to 1999. Sango mosusu mpe, Wencesalas Munyashyaka afundami mpe lokola na bobomi wana kasi bazuzi bamonaki likambo lya kokweyisa ye na likambo te na 2019.	https://www.voalingala.com/a/sango-moko-ya-rwanda-akoma-moyi-france-akangami-mpe-akosambisa-mpo-na-g%C3%A9nocide-ya-1994/5856196.html
politics	Kamerhe alakisi litomba ya nkota ya ekolo na ntombwa ya mboka na these ya doctorat na ye	Esengeli kotangisa na lokota ya mboka uto libandela kino suka na kelasi, elobi na bolakisi ya these na ye ya doctorat Vital Kamerhe, mokambi ya misala ya president Felix Tshisekedi ya ekolo Congo democratique o'mokolo ya mitano na université ya Amerika na Athene, Grece. These yango etalisi lintomba ya maloba ya politiki likolo na ntombwa ya nkita mpe bosaleli mosolo. Lokola esalemaka na Tanzanie to Kenya, malakisi na nkota ya ekolo mapesaka nzela ya bato ebele na mboka nde bayekola mpe bayeba malamu makambo, elimboli M. Kamerhe. Mpo na M. Kamerhe, maloba ya politiki mazali na lintomba mingi likolo ya ntombwa. Mpo na yango asosolaki maloba ya bakonzi ya mboka banso uto lipanda likolo ya ntombwa ya ekolo. Vital Kamerhe azwi mbano ya likolo makasi kasi lokosa to diplome na ye ekopesa nsima.  	https://www.voalingala.com/a/kamerhe-alakisi-lintomba-ya-nkota-ya-ekolo-na-ntombwa-ya-mboka-na-these-ya-doctorat-na-ye/5110667.html
politics	"Pompeo akebisi mpo na ""bilaka ya bampa"" ya Chine na Afrique"	"Secrétaire d’Etat ya Etats-Unis Mike Pompeo akebisi mpo na bilaka ya Chine na Afrique. Asukisi mercredi 19 février 2020 mobembo mwa ye na Afrique. ""Bikolo (ya Afrique) bisengeli kokeba na ba régimes autoritaires baye bapesa bilaka ya bamba. Bamemaka na kaniaka mpe na bowumbo,"" eyebisi M. Pompeo na Addis Abeba, engumba mokonzi ya Ethiopie, liboso ya ba dimplomates mpe bakambi ya ba entreprises na Commission économiques ya Afrique mpo na Nations unies. ""Bakoki kosala ete bofulukisami, bonsomi mpe kokende liboso oyo Afrique ezali mpenza koluka mpe ezali mpenza kozela esalama te,"" ekebisi M. Pompeo kasi atangi te nkombo ya Chine oyo ekoma partenaire ya yambo ya Afrique mpo na mombongo. Chine ezali komivanidisama makasi na Afrique. Elakaki koleka 60 milliards ya ba dollars ya ba financements ya sika na sommet Chine-Afrique ya 2018. Kasi projet ya ba infrastructures ya ""nzela ya sika ya soie oyo Pékin ebandaka na 2013 mpo na kosingisa Asie, Europe na Afrique, efundami mpo na kopesa bolamu kaka ka basali mpe ba entrerpises ya Chine mpe kokweyisa ba économies ya bikolo misusu, mpe kokotisa ba oyo bandima yango na nyongo mpe kotala te makoki ya bomoto mpe environnement, elobi AFP. M. Pompeo azali mokonzi ya likolo koleka na mbulamatari ya président américain Donald Trump oyo asali mobembo na Afrique subsaharienne, mingi mpenza na Sénégal, Angola mpe Ethiopie."	https://www.voalingala.com/a/pompeo-akebisi-mpo-na-bilaka-ya-bampa-ya-chine-na-afrique/5295089.html
politics	Basimba minduki bazwi na makasi bana kelelasi koleka zomi ntango ya dissertation na Isiro	"Basimba minduki bayebani te bakotaki na eteyelo moko na Isrio na Haut-Uele, na Institut Rungu, mpe bazwaki na makasi bana kelasi pene na zomi baye bazalaki kosala momekano mwa dissertation ya Examen d’Etat. Basimba minduki yango bakamataki na makasi bilenge basi pene na zomi, kolanda litatoli lya sango Georges Semende na Top Congo. Sango ya commission justice et paix (bosembo mpe kimya) ya diocèse ya Isiro ayebisi ete kaka moyekoli moko nde andimi ete bazwaki ye na makasi kasi basusu bazali komibomba. Bato mabe baye babotolaki mpe biloko mingi lokola misolo na telephone, ebakisi sango Semende. Mposo moleki babundi basusu basalaki bitumba pene na eteyelo moko na mboka Ngoyi, na Masisi, bapetaki mpe masasi. Bilenge babale bakufaki na mboka Ngoyi mpe babale basusu bazokaki ntango bazalaki na momekano ya suka ya primaire TENAFET. ""Nayoki nkanda mpo na bitumba mpe kokamata bayekoli basuka ya kelasi baye na Isiro ntango bazali kosala momekano ya dissertation, yango elandi eye ya Masisi. Na paleli bitumba biye bizongela mbala mosusu mpe nasengi na boyokani FCC-CACH kozwa mbano na misala mabe ya ba ministres mpe misala misengeli kotia bokengi,"" ekomi moko na bayi politiki Claudel André Luaya."	https://www.voalingala.com/a/basimba-minduki-bazwi-na-makasi-bana-kelelasi-mitano-ntango-ya-dissertation-na-isiro/5565119.html
politics	Ndayishimiye mokonzi ya Burundi andimi kosolola na basambi minduki bazalaka na RDC	"Mokonzi ya Burundi Evariste Ndayishimiye alobi andimi kosolola na mangomba ya basimba minduki ya mboka na ye baye bazalaka na onyele ya Ekolo Congo démocratique. Alobi yango na bokutani na bapanzi sango. ""Soki RED-Tabara mpe FNL basengi masolo, tobongisami mpo koyamba bango mpe kosolola na bango,"" elobi mokonzi ya Burundi. Bakonzi ya Burundi batalaka RED-Tabara lokola lingomba lya badongolo meso, lokola mpe ba FNL (Forces nationales de libération). RED-Tabara endima été yang onde esalaki bitumba na libanda lya mpepo ya Bujumbura, engumba mokonzi ya nkita ya Burundi, sanza mingi eleki. RED-Tabara esalaka bitumba wuto 2015 mpe ezali na babundi kati na 500 na 800 mpe ekoba kozwa babundi basika, elobaki na sanza ya zomi na moko eleki opposant Alexis Sinduhije oyo mingi bakanisaka été yen de akelalingomba lya kasi awangaka. FNL, na ngambo yango, ekabmbamaka na Aloyi Nzabampema ezali eteni ya lingomba lya kala ya batomboki ya AgathonRwasa oyo akoma lelo opposant aya plitiki ya makasi na Burundi."	https://www.voalingala.com/a/6567278.html
politics	Fayulu na Muzito babengisi botamboli mosusu le 29 septembre mpo na bonsomi ya CENI mpe maponami na 2023	"Martin Fayulu na Adolphe Muzito, mibale kati na bakambi ya Lamuka, babengisi botaboli mosusu le 29 septembre 2021 mpo na kosenga bonsomi ya CENI mpe maponami na 2023. Bapameli makasi bayi polici baselalaki na botindami ya bakonzi mpo na kopekisa bato kotambola mikolo mibale mileke, le 15 septembre. MM. Fayulu na Muzito balobi ete nilulu misalamaki na bisika 42 na RDC mobimba na botamboli bobengisamaki le 15 septembre. ""Mobulu mozalaki te ne Bulungu, Gemena, Gungu, Kamba, Kikwit, Kisangani, Kisantu, Lisala, Masamuna, Moanda, Moba, Uvira, Kiliba, Fetshi mpe Kibombo. Na bingumba misusu bizalaki mpe na milulu, botamboli bopanzanaki na ndenge ya makasi mpe police na milie (basima minduki) batindamaki babetaki bato,"" elobi liyebisi ya Lamuka. ""Mpo na Kinshasa, batamboli babetamaki, babotolamaki biloko, bazokisamaki mpe gaz lacrymogène (molinga ya pilipili na miso) ebetamaki. Bakambi ba Lamuka banyokolamaki na ndenge ya mabe na bayi police,"" ebakisi mokanda ya Lamuka. Lingomba Lamuka lizali kosenga bolongoli loboko ya bayi politiki na CENI (to misala mya maponami) mpe maponami na 2023."	https://www.voalingala.com/a/fayulu-na-muzito-babengisi-botamboli-mosusu-le-29-septembre-mpo-na-bonsomi-ya-ceni-mpe-maponami-na-2023/6233153.html
politics	Mampinga ma Zambie matikaki mabele ma RDC le 3 août (PP Président Tshisekedi)	"""Mampinga ma Zambie matitaki mpenza mabele ma Ekolo Congo démocratique le 3 août,"" eyebisi molobeli ya président Félix Tshisekedi. Liyebisi na ye lipesami mokolo moko nsima na Sénatrice Francine Muyumba kotia ntembe na likambo lyango. Kolanda maloba ma Tina Salama, molobeli molandi ya président Tshisekedi, na compte Twiter na ye, ""bavandi ya bisika byango bazongi"". ""Ndelo (bornes) provisoires etiyami mpe ya défitinitives ezali kotiyama,"" ebakisi Mme Salama. Mercredi, Sénatrice Muyumba amitunaki na Tweet moko soki nani azalaki koloba solo kati na RDC na SADC. Mpo na Mme Myumba, SADC elobaki ete etindaki ba experts na yango baye bakomi nanu te rapport ya suka mpo likambo lyango. ""Malako na nzela ya rapport moko ya commission ya président ya organe ya Défense na bokengi mapesami na SADC,"" eyanoli ngambo na ye Mme Salama. Basoda ya Zambie bakotaki na mboka Kalubamba na Kibanga, na Moliro, na etuka ya Tanganyika wuto mwa ba sanza. Molebeli ya mbulamatari David-Jolino Diwampovesa-Makelele asakolaki ete SADC epesaki mposo mibale na Zambie mpo na kolongwa. M. Makelele andimi ye mpe lokola ete Zambie elongoli ba soda ba yango na RDC."	https://www.voalingala.com/a/mampinga-ma-zambie-matikaki-mabele-ma-rdc-le-3-ao%C3%BBt-(pp-pr%C3%A9sident-tshisekedi)/5533390.html
politics	Bakonzi ya RDC bazali kobanga ete batomboki ya FDLR ba attaquer Rwanda	Bakonzi ya ekolo RDC basengaki na Monusco kokangela nzela na batomboki ya FDLR ya Rwanda baye bazali kolongwa na Nord-Kivu kokende na Sud-Kivu elongo na mabota bango na bibundeli too minduki. Bakonzi ya RDC bakanisi ete ba AFDLR (batomboki ya Forces démocratiques pour la libération ya Rwanda) bazali komibongisama mpo kosala bitumba na Rwanda. Gouvernement ya RDC elobi elingi te ete mabele ya Congo ezala esika batomboki songolo kobongisa bitumba na bamboka nzinga nzinga. Mokonzi oyo abimi na maponami na RDC, Félix Tshsiekedi ye akutanki na ntoma ya ONU mpe mokambi ya Monusco, Mme Leila Zerrougi mercredi. Bakonzi ya RDC bakanisi ete batomboki ya FDLR bazali koluka kosangana na motomboki mosusu ya Rwanda, general ya kala Faustin Kayumba Nyamwasa oyo afundami mpo na koluka kokweyisa bokonzi ya Rwanda.   Nzokande, Faustin Kanyumba oyo akima na Afrique ya Sud too ya Ngele, alobi na AFP te bakonzi ya Rwanda bazali kobangisa too kolengisa ba opposants. Kolonda site ya basango Igihe liye lisaka mpo na gouvernement ya Rwanda, parquet ebimisaki mokonda ya bokangemi mpo na Faustin Kayumba, mokambi ya Congrès national rwandais (RNC), mpe bakambi misusu ya P5, lingomba ya sika ya batomboki ya mboka Rwanda oyo evandi na monyele too est ya RDC, kolanda AFP.  Mikolo misato moleki, Gouvernement ya RDC elobaki ete ezongisi na Rwanda bakonzi mibale ya mibale ya FDLR. Kati nabango, molobeli ya FDLR, Bazeye Fils La Forge.	https://www.voalingala.com/a/bakonzi-ya-rdc-bazali-kobanga-ete-batomboki-ya-fdlr-ba-attaquer-rwanda-/4834302.html
politics	Bureau d’âge ya Assemblée nationale ebengisi likita vendredi na 13 heures na likama kya pétition ya bayi FCC	Bureau d’âge ya Assemblée nationale ebengisi vendredi na 13 heures likita lya bakeli mibeko mpo na kolekisa na maponami mabongisi mya mobeko mokopesa ndingisa na kotia manzaka na bokelami ya ZLECAF (Zone de libre-échange continentale africain). Bakeli mibeko babengisami mpe mpo na kotala rapport ya Commission mixte, relations extérieures-Economique, financière et contrôle budgétaire. Nzonkande bakeli 140 baye batiaki banzaka na pétition ya kosenga bolongwi ya Bureau d’âge bazali kozela nde pétition na bango etalama. Na ngambo esusu, bakeli mibeko baike bazali mpe kotia manzaka na pétition mosusu mpo na kokweyisa Ministre wa yambo.	https://www.voalingala.com/a/bureau-d-%C3%A2ge-ya-assembl%C3%A9e-nationale-ebengisi-likita-vendredi-na-13-heures-na-likama-kya-p%C3%A9tition-ya-bayi-fcc/5737669.html
politics	ONU elaki lisungi na Sassou na boluki kimya na RDC, na Gds Lacs, Libye mpe Centrafrique	"Nations unies ekopesama maboko na boluki kimya président Denis Sassou N'Guesso asalaka na etuka grands lacs, na RDC, Libye mpe Centrafrique, elaki molakisi elongi mpe mokambi ya bureau ya Nations unies na etuka ya kati ya Afrika, François Louncény Fall. Molakisi elongi mpe mokambi ya bureau ya Nations unies na etuka ya kati ya Afrika ayambamaki elongo na limpinga akambaki na président Sassou N’Guesso mercredi na Brazzaville. M. Louncény alaki kopesa maboko na bokambi CEAC (Lingomba lya nkita lya bikolo bya Afrika ya kati) M. Sassou N’Guesso akozwa na likita likosala le 27 novembre na Libreville. ""Tosi topesi longonya na bokambi ya Congo-Brazzaville na nzela ya président Sassou oyo asi asala mingi mpo na mbongwana ya CEAC…, mpe lisusu mpo na misala asalaka na boluki kosilisa matata na etuka ya grands lacs, nakanisi awa na RDC mpe na bikolo bisusu ya grands lacs, kasi mingi mpenza na misala mya ye na Centrafrique, mpe lisusu na Libye. Yango tosepeli komona tata mokonzi Sassou kozwa bokambi ya CEAC eey ebongwani, na ntina ya komema mopepe ya sika mpo na bikolo bya etuka eye, ""elobi M. Louncény, Molakisi elongo ya Nations unies alaki mpe kopesama maboko na misala mya maponami makosalama na Congo-Brazzaville. M. Louncény alaki mpe lisungi mpo na makama na Congo-Brazzaville nsima na mpela ezali kozindisa ngambo ya nord. Kino sika, CEAC ekambami na président Ali Bongo ya Gabon oyo akopesa ebonga ya mokambi ya lisanga eye na M. Sassou le 27 novembre."	https://www.voalingala.com/a/onu-elaki-lisungi-na-sassou-na-boluki-kimya-na-rdc-na-gds-lacs-libye-mpe-centrafrique/5669003.html
politics	Ba Forces ya ba opérations spéciales ya Etats-Unis basilisi mosala bakendaki kosala na RDC	Basoda ba Africom bayaki na ekolo RDC mikolo mileki mpo na kosunga bayi Fardc mpe bakengeli ya parc koyeba kobunisa badongolo miso ya lingomba ADF basili mosala bababdaki wuto mwa ba mposo na monyele ya mboka, elobi ambassade ya Etats-Unis na Kinshasa. Koya ya basoda baye ba Africom na ekolo Congo Democratique esalamaki na bosengi ya mbulamatari yaRDC.na nzela ya Coalition mondiale contre Daesh (lingomba Etat islamique). Capitaine Markos Magana, mokonzi ya limpinga U.S. SOF, alobi ete misala miye basali mipesi bango nzela ya koyeba malamu bibundeli biye ba Fardc bazali na yango mpe nini esengeli kobakisa mpo na kokoba kobundisa ba dongolomiso. Michael Hummer, ntoma ya Etats Unis na RDC asakoli ete mosala moye ya mampinga ya Etats Unis masali mozali kolakisa polele mpenza lolenge kani mbulamatari ya bikolo biye mibale, RDC na Etats Unis, bazali kosala manso mpo ete bayi RDC bazala na kimya.	https://www.voalingala.com/a/ba-forces-ya-ba-op%C3%A9rations-sp%C3%A9ciales-ya-etats-unis-basilisi-mosala-bakendaki-kosala-na-rdc/6220144.html
politics	Gentiny Ngobila aboyi botamboli kasi Lamuka elobi ekosalama	"Bitumba ya malabo bizali kosalama kati na bakambi ya engumba mokonzi ya ekolo Congo démocratique na bayi lingomba Lamuka mpo etali botamboli bwa bango ya mokola ya le 17 janvier. Mokambi ya etuka ya Kinshasa, Gentiny NGobila andimi te kotika nzela na botamboli Lamuka elingi kosala na Kinshasa o'mokolo ya kokanisa liwa ya Patrice Emery Lumumba, Premier ministre wa yambo ya RDC akufaki na 1961. ""Na koki kondima te mabongisi ma bino na kotalaka makambo mazali koleka mikolo miye na mboka, yango ekoki komema mobulu na mboka,"" ekomi M. Ngobila na mokanda azongiseli kalaka mokonzi ya Nouvel Elan, parti ya Adoplhe Muzito, mokambi ya ngonga eye ya lingomba Lamuka. M. Muzito nde abwakaki mbela pene na mposo mibale mileki mpo etali boluki kokabola Congo (balkanisation). Molebeli ya Lamuka mpe kalaka mokonzi ya Nouvel Elan, Steve Kivuata ayanoli ete ""mokambi ya Kinshasa azwi mokano moye mozangi likonzi"". ""Botamboli na biso bokosalama kaka le 17 janvier. Totelemi likolo ya ba articles 26 mpe 28 ya Buku likonzi mpo na kosala milulu na biso,"" elobi, M. Kivuata. ""Tozali kosenga te na gouverneur atala milulu ya bokundoli liwa ya elombe P. E. Lumumba. Abandaki makambo ya salongo awa, kasi engumba na biso ezali kaka na bosoto ya koloba te. Ayebisa liboso soki yen de azali mokambi ! Tokotambola! Ezali mokolo ya elombo ya ekolo mpe tokotambola mpo na koloba yambo ete toboyi bobomami ya bandeko babiso na Beni mpe na bisika binso lokola na Yumbi. Mpe tokolakisa lisusu nkanda na biso likolo ya mabongisi ya kokata mboka na biso,"" elobaki na ngambo na ye Martin Fayulu, candidat ya Lamuka na maponami ya mokonzi ya ekolo ya le 30 décembre 2018. "	https://www.voalingala.com/a/gentiny-ngobila-aboyi-botamboli-kasi-lamuka-elobi-ekosalama/5246561.html
politics	Mofundami ya misato na liwa ya ba experts ya ONU akufi	"Moto ya misato kati na bafundami na liwa ya ba experts ya ONU na bitumba ya Ba Kamwina Nsapu na 2017, akufi na bokangami. José Tshibuabua, moko na baye bakangama mpo na bobomani ya ba experts ya ONU, Zaidan Catalan na Michael Sharp, na bitumba ya Ba Kamwina Nsapu na 2017, na lopitalo monene ya Kananga, engumba mokonzi ya Kasaï central elobi mosmbeli na ye, Me Trésor Kabangue na AFP. ""José Tshibuabua azalaki maladi makasi. Azalaki kutu kokaka kotelema te mpo na kosamba, "" eyebisi moko na baye babatelaka boloko. José Tshibuabua azali moto ya misato na bafundami mpo na liwa ya Zaidan Catalan na Michael Sharp, ya kokufa. Azalaki kopesa maboko mpo na ofele na ANR (Agence nationale des renseignements). Zaidan Catalan ya ekolo Suisse mpe Michael Sharp ya Etats-Unis babomamaki na mabolo ya Bakmwina Nsapu na mboka Moyo Musuile na mission catholique ya Bukonde na mars 2017. Ba vidéos ya kobomana na bango etambolaki na ba réseaux sociaux. Basimba minduki bakati moto ya Mme Catalan."	https://www.voalingala.com/a/mofundami-ya-misato-na-liwa-ya-ba-experts-ya-onu-akufi/5134873.html
politics	Misala mya ba partis mitelesami, couvre-feu etiami nsima na kufa ya koleka bato 50 na botelemeli gén. Deby na N'Djamena	Mbulamatari ya Tchad etelmisi misala minso ya mangomba ma politiki na société civile mpe etie couvre-feu nsima na liwa lya bato koleka 50 na botelemeli botikali ya general Mahamat Idriss Deby Itno na bokonzi, mokolo mwa minei 20 octobre 2022, na N’Djamena, engumba mokonzi. Ministre wa Yambo ya sika Saleh Kebzabo, mokambi ya opposition ya kala, oyo atiami na ebonga eye wuto mposo moleki na suka ya masolo to dialogue esalaki sanza eleki nde asaloki mokano moye. Mangomba mabale manene ma opposition maboyaki kozala na masolo mango mpe elongo na bayi socié civile masengaki bato kokita o'balabala nsima na Dialogue national de réconciliation (DNIS) kondima ete général Mahamat Idriss Deby atikala kokamba Tchad, na transition mpo na mibu mibale misusu kino bosalami ya maponami mpe apesama ndingisa ya kowelela maponami mango ata ko esengeli nde bokonzi bozongisama na ba civili. Na mibu 38, général Mahamat Idriss Deby Itno, mwana ya mokonzi ya kala ya Tchad maréchal Idriss Deby Itno oyo abomamaki na avril 2021 na bitumba na batomboki, akitanaki na tata wa ye mpe akambaka bokonzi ya baso wuto sika sanza zomi na mwambe. Ministre wa Yambo alobi koleka bato 300 bazoki na milulu mya botelemeli bosalamaki na N'Djamena na bingumba misusu. Batelemeli baye bapesamaki ndingisa te basalaki mobu na ndako ya mbulamatari, mpe na ndako ya lingomba lya politiki ya ministre wa Yambo mpe na eye ya mokambi ya Assemblée nationale, eyebisi molobeli ya mbulamatari ya Tchad. Bato baike bakufi na masasi, kolanda litatoli lya minganga. Mokambi ya Commission ya Union africaine, Moussa Faki Mahamat lokola mpe ekolo France, bapameli na makasi ndenge bosaleli ya nkaza na kopanza milulu miye.	https://www.voalingala.com/a/6798715.html
politics	Xenophobia : Tshisekedi, Kagame, Mutharika mpe Buhari bakeyi te na Afrique du Sud	"Président Félix Tshisekedi akeyi lisusu te na Forum to bokutani ya économie ya Afrika, na Afrika ya ngele (Afrique du Sud) epayi wapi bayike na ekolo eye bazali kosala eyoma likolo na bapaya. Lolenge moko mpe Paul Kagame ya Rwanda, mpe bakonzi ya mboka nzike lokola Muhammadu Buhari ya Nigeria mpe Peter Mutharika ya Malawi baboyi kokende na bokutani boye. Bokutani bwango bozali kosalema na Cap, na Afrika ya Ngele. Koleka bato mitano basili koboboma na maboko ya baye bazali kosala eyoma o’balabala na binguma minene ya Afrika ya ngele na nkanda ya pabaya, kolanda police. Kasi police elobi ete mingi ya baye bazwi mbeba ezali kaka bana ya Afrika ya ngele,"" eyebisi ministre ya mambi ya Police. Kolanda communauté ya RDC, moyekoli moko ya Congolais mpe akufaki o’mokolo ya mibale. Bayike na Congo démocratique basepeli te na eyoma yango. Mokambi ya lingomba ya Batisseurs tshisekedistes, Fils Mokoko abengisi botamboli o’mokolo ya mitano na Kinshasa. Nzokande, bayi politiki mpe bapameli mpe mobulu na Afrika ya Angele. Moise Katumbi, Martin Fayulu Lubaya mpe Claudel Lubaya basengi na ba réseaux sociaux ete eyoma yango esila."	https://www.voalingala.com/a/x%C3%A9nophobia-tshisekedi-kagame-mutharika-mpe-buhari-bakeyi-te-na-afrique-du-sud/5069594.html
politics	Ministre wa Yambo ya kala N’Singa Udjuu awei	Joseph N’Singa Udjuu, Ministre wa Yambo ya kala Ekolo Congo démocratique akufi mercredi na Lipitalo ya Cinquentaire na mibu 86. Azalaka Ministre wa Yambo ntango ekolo ezali kobengama Zaïre (1981-1982) na bokonzi ya Mobutu Sese Seko. Awumelaki mpe na politiki. Azalaka moko na bato bakelaki lingomba ya politki MPR (Mouvement populaire ya révolution) elongo na Justin-Marie Bomboko na Etienne Tshisekedi mpe na Mobutu. Nsima na busukisami bwa MPR bo’ lingomba nse moko na mboka, M. N’Singa oyo atanga mpe Droit nsima kowuta na likondo mpo na Philosophie, azalaka mpe ministre ya mambi ma sembo. Akelaka mpe lingomba lya ye UCRJ (Union chrétienne pour le renouveau et la justice). Mbala ya suka amonisaka na ba media, ezalaka na boyoki bato président Félix Tshisekedi asalaki na sanza ya novembre. M. N’Singaa azalaka moko na baye basengaki mokonzi ya mboka kokweyisa parlement.	https://www.voalingala.com/a/ministre-wa-yambo-ya-kala-n-singa-udjuu-awei/5791266.html
politics	Fayulu azongi na Kinshasa	Candidat malheureux ya maponami maleki, Martin Fayulu azongi Kinshasa kowuta ekolo France epayi wapi alekisi pene na sanza mibale. M. Fayulu, moko na bakambi ya lingomba Lamuka, ayambami na btuluku ya bato. Balandi baye babongisaki tipoyi mpo na yango. Na bokomi bwa ye na libanda ya mpepo ya N’Djili, M. Fayulu ayambami na Adolphe Muzito, motambwisi ya mikolo miye ya Lamuka, na Eve Bazaiba ya MLC ya Jean-Pierre Bemba, Lisanga Bonganga, mpe basusu elongo na baye ya lisanga ya na ye ECIDE. Fayulu abongisi kosala meeting nsima na botamboli na balandi baye kino na Echangeur esika ya bokutani. 	https://www.voalingala.com/a/fayulu-azongi-na-kinshasa/5206630.html
politics	Tshibala a suspendre ministre ya Affaires foncières	Premier ministre Bruno Tshibala a suspendre ministre des Affaires foncières kolanda mitindo ya président Félix Tshisekedi. Na mokanda ekomamaki le 16 mars, oyo VOA Lingala emoni, M. Tshibala ayabisi ministre ya Affaires foncières ete azali suspendu. M. Tshibala alobi alandi makambo commisssion oyo etalaki ba arrêtés oyo ministre mpe yango emonisi ete mikano yango mazwamaki na bozangi ndingisa ya Preminier ministre. Président Félix Tshisekedi apesaki mitindo ete batelemisi misala ya ministre o’mokolo ya le 15 mars mpe zuzi balandela ye. 	https://www.voalingala.com/a/tshibala-a-suspendre-ministre-ya-affaires-fonci%C3%A8res/4836523.html
politics	Bobandeli botangi ya bilembo bimonisi elonga ya Biden na Georgia	Joe Biden azwi elonga na Georgia, état ya suka eye bilembo na yango bitikalaki ya kozelama. Georgia elongamaka mingi mingi na ba républicains wuto mibu 30 kasi M. Biden abotoli yango mpo na mbala ya yambo. Associated Press esakoli elonga ya M. Biden na Georgia na liboke lya Baponi banene ba yango 16 jeudi na mpokwa, nsima na bakambi ba misala mya maponami koloba ete motango mwa nkasa ya maponami bolakisi mbala ya mibale ete vice-président ya kala Joe Biden aleki président Donald Trump na maponi 12.000 likolo na pene nkasa million mitano mitangamaki. Botangi ya nkasa ya Georgia bobandelamaki mpe bosalamaki na maboko mbala eye, ata yango esengami te na mobeko. M. Biden asi alekaki baponami banene 270, motango mosengelaki mpo moto moko amonana molongi na maponami ma mokonzi ya mboka na USA. Bakisa na Georgia, M. Biden akomi na 306. Secrtaire d’Etat Brad Raffensperger nde asengaki yango kolanda mobeko moko ya sika na état ya Georgia moye mosengi yango. M. Trump na bayi ngambo na ye bazali kofunda mbeba mpe moyibi ba Georgia kasi bapesi bilembo bilakisa yango te.	https://www.voalingala.com/a/bobandeli-botangi-ya-bilembo-bimonisi-elonga-ya-biden-na-georgia/5670346.html
politics	Cour d’Appel eboyi kobisima Kamerhe ata azali na lopitalo	"Bazuzi ba Cour d’Appel ya Kinshasa/Gombe baboyi kobimisa Vital Kamerhe, na eyano bapesi na basambe li baye. Ekomi mbaka ya libwa nde tribunal ezali koboya, Chambre ya conseil ya cour eye epesyi eyano ntango M. Kamerhe azali o’lopitalo wuta mokolo mwa eyenga mpo na kozwa lisalisi. Ekwayaki maladi na nsima ya nzanga ya dimanche. ""Lobi, bango moko bamemaki ye na lombango nsima na komona ete bokono bokomaki makasi. Biso totika te kosenga bobimisami bwa ye mpo Buku likonzi epesi ndingisa na moto nyonso kobima na boloko mpe kokende kozwa lisalisi,"" elobi kalaka mokonzi ya lingomba lya M. Kamerhe UNC (Union pour la nation congolaise), Aimé Boji, na VOA Lingala. Mpo na ye, M. Kamerhe akoki kokima te mpo azali moto monene na mboka mpe azali na mokumba monene. Bosambisami bwa M. Kmerhe ya kobandela botikamaki na le 18 septembre. M. Kamerhe akatelamaki etumbu ya mibu 20 mya misala makasi bakisa na mibu 10 mya bopimi makoki ma poilitiki mpo na kopenwisa misolo mya kotonga ndako na ntima ya mikolo 100 ya président Tshisekedi."	https://www.voalingala.com/a/cour-d-appel-eboyi-kobisima-kamerhe-ata-azali-na-lopitalo/5555898.html
politics	"Washington elaki kosunga ""opération Barkhane"" ata Paris esukisi yango"	"Etats-Unis elaki kokoba kosunga bitumba na dongolomeso na Sahel ata France elobi esuki opération Barkhane. ""Totokokoba kopesa maboko na makasi ya baningami ba bison a Afrika, yango elakisi ata bitumba ya kosukisa ba ndongolomeso,"" elobi molebeli ya ministère ya Bobateli USA to Pentangone, John Kirby, na bokutani na bapanzi sango. Jeudi, président ya France, Emmanuel macron asakolaki suka na opération to misala Barkane, ekolo na ye esalaka na Sahel mpo na coalition na nkombo ya boyokani ya molongo. ""Tokokoba kosunga ma lolenge ya lisungi tozalaki kopesa na bayi France kolanda bosenga ya etuka,"" elobi molobeli ya Pentagone. France elengi ezonga mwa nsima bo’ ekolo ekotambola elongo mpe ekosunga na sango, mpepo, drones mpe biloko misusu. Na mibu mwambe, basoda 5.100 ba France batiamaki na etuka ya Sahel eye etango na yango ebanda ma Sénégal, eleka, na Mauritanie, Mali, Burkina Faso, Algérie, Niger, Nigeria, Cameroun kino na Centrafrique."	https://www.voalingala.com/a/washington-elaki-kosunga-op%C3%A9ration-barkhane-ata-paris-esukisi-yango/5925712.html
politics	Bozongisami ya bitiki ya nzoto ya Lumumba botindami na juin	Bakonzi ba RDC batindiki lisusu na juin milulu mya bozongisami wuta Belgique ya bitiki ya nzoto ya nkondo Patrice Emery Lumumba, ministre wa Yambo ya yambo ya mboka. Milulu mya bozongiseli mpe bonzongisi ya bitiki ya nzoto ya ministre wa Yambo ya kala Patrice Lumumba mipusani na sanza ya motoba mokoya, pene na bokanisi ya lipanda ya RDC, le 30 juin, elobi na AFP moko na bapesi toli ya mokonzi ya mboka RDC, Félix Tshisekedi. Bopusi boye bozali mpo na makambo mingi, ebaki mosungi ya M. Tshisekedi. Kati na makambo mango, ezali bongo mikano ya bopekisi mpo na COVID-19. Bozongisami ya linu liye moko na bakambi ba police ya Belgique alobaka abombaka mpe amemaka na Belgique nsima na bobomi ya M. Lumumba na Haut-Katanga na janvier 1961, botindikama mbala mingi. Esengelaki esalama na janvier 2022 yambo na bokanisi mokolo liwa lya M. Lumumba lisakolamaki Le 17 janvier 1961 nde liwa ya M. Lumumba esakolamaki. Yambo na yango, M. Lumumba akangamaki mpe anyokolamaki.	https://www.voalingala.com/a/bozongisami-ya-bitiki-ya-nzoto-ya-lumumba-botindami-na-juin/6384348.html
politics	M23 elobi lokola mbulatamari elingi bitumba, esenga lisusu te na batomboki kolongwa Bunagana	"Mokambi ya M23, Bertrand Bisimwa, alobi ete lokola mbulamatari ya Ekolo Congo démocratique eponi kosala bitumba, esengeli endima yango ntina na suka. ""Elingi koloba ete oyo aleki makasi akonza. Kinshasa esengaka lisusu te bolongwi ya M23 na bisika ebungisa."" elimboli M. Bisimwa na makomi na ye na compte Twitter na ye. Mpo na na makambi ya M23, lingomba lya ye lizali kokoba kosenga masolo. Yambo na yango, M23 epamelaki mbulamatari kobeta masasi mpe bibundeli makasi bisika bacivili bazali na kosalelaka mpepo ya bitumba mpe pakapaka wuto mokolo mwa eyenga. M23 elobi masasi ma FARDC, mampinga ma RDC, nde matindi bavandi, bacivili, kokima bisika na bango ya kovanda. M23 ebakisaki ete, emonani ete mbulamatari elingi kimya te mpe ezali kotambola likolo lya mbela lya Nations unies, Union africaine mpe EAC, lisanga lya bikolo bya Afrika ya Est mpo na masolo. M23 epameli mpe mbela ya kokotisa bilenge na mampinga na mayele ma bobomi to genocie. Elobi ete etikali na bolingi na yango ya masolo mpo na kimya. FARDC esalelaki mpepo na yango mibale ya bitumba Sukhoi-25 mpo na kobeta ba bombes na bisika bisimbami na batomboki ba M23 na Rutshuru na monyele ya mboka. Bayi bokengi mpe bavandi bandimi ete ba bombes yango ebwakami na Tshanzu mpe Runyoni na ba ngomba ezali pene na ndelo na Uganda. Bavandi ba Bunagana, bisika M23 ebotola wuto sika pene na sanza mitano, bazali na bobangi na koyokaka lokiko loye, mpe bazali kokima, etatoli banzeneneke. Bayi Société civile balobi ete bavandi ba Bunganga bakimi mpe babakisi ete bitumba na mabele bizali kosalama nde na pene na kilometre ntuku misato na Goma. Bavandi ba Goma, engumba mokonzi ya Nord-Kivu bamonaki mpe pakapaka mibale. O'mokolo mwa yambo ya mposo, 8 novembre 2022, mbulamatari ya Rwanda epamelaki RDC mpo moko na mpepo Sukhoi-25 ya FARDC motambolaki na bobuki mibeko likolo na Rwanda mpe ekitaki na Rubavu mpo na mwa ngonga. RDC engimaki ete mpepo yango eleki likolo na Rwanda kasi na libunga, kasi ezalaki na masasi te. Kinshasa ebakisaki ete etikala soki moke te komeka kokota na makasi na mabele ma bapaya. RDC efundaka Rwanda kopesa M23 maboko, Kigali ewanga mpe epamelaka Kinshasa kobunda elongo na FDLR, lingomba lya batomboki ba Rwanda bafundama mpo na génocide ya 1994. "	https://www.voalingala.com/a/6825869.html
politics	Ba civili 34 bakufi na maboko ya basimba minduki na mposo mibale na Est ya RDC	"Bato 34 bakufi na maboko ya basimba minduki na mposo mibale na Est ya RDC, elobi Baromètre sécuritaire ya kivu (KST), lingomba litalaka bokengi na monyele ya RDC. Wuto le 29 novembre kino le 12 décembre, ba civili 34 bakufi na maboko ya bsamiba minduki mpe batomboki na bituka ya Nord-Kivu mpe Sud Kivu, etalisi rapport ya KST lundi. KST efundi batomboki ba ADF (Forces démocratiques alliées) na komema bacivili 19 mpe kozokisa basato. Na bitumba motoba bikomami na rapport yango, misato misalamaki na territoire ya Beni, na Nord-Kivu. Na territoire ya Rutshuru, KST elobi ete babundi bayebani te bamemaki basi babale mpe bilenge basi basatu. ""Bazwaki bango na makasi. Basengaki misolo $5.000 yambo batika bango,"" elobi KST. Ba ADF bazali mingi batomboki ba Ouganda bakoma na RDC wuto 1995. Bango nde bafundami na koboma bato mingi na mangomba banso ya batomboki to basimba minduka na monyele ya RDC. Wuta avril 2019, lingomba ""l'État islamique - Afrique centrale"" nde ekoma koloba yango nde esalaka biyoma ba ADF basalaka."	https://www.voalingala.com/a/ba-civili-34-bakufi-na-maboko-ya-basimba-minduki-na-mposo-mibale-na-est-ya-rdc/5716286.html
politics	Sous-secrétaire adjointe Peterson azali na Kinshasa na masolo mpo na maponami ma 2023 na RDC	"Masolo mpo na démocratie mpe maponami na ngonga mpe na ndenge esengeli, mazali kati na linaka Sous-secrétaire adjointe ya USA lisa Peterson akozala na yango na mobembo azali kobanda lundi na RDC. Sous-secrétaire adjointe ya Etats-Unis ya mambi ma Démocratie, Makoki ma bomoto mpe mosala, Lisa Peterson, akomi o’moloko mwa yambo na Kinshasa mpo na masolo na bayi RDC mpo na mayi matali démocratie. ""Masolo makozala mpe mpo na boyokani bozali kosalama na ntina ya koyikisi makasi ba institutions ya démocratiqes (misala mya démocratie), kati na yango bosalami bwa maponami na bonsomi mpe ndenge esengeli na ngonga na yango na 2023,"" elakisi liyebisi lya Département d’Etat Mobembo ya Mme Peterson mokozala ya mikolo mibale, wuto le 14 kino le 18 juin. Akokutana na bayi mbulamatari mpe na société civile na Kinshasa. Mme Peterson akolakisa elongi ya Etats-Unis na masalo ma yambo kati na bikolo mibale mpo etali makoki ma bomoto, elobi liyebisi. Esengeli Mme Peterson akutana na kinshasa na bayi mbulamatari mpe société civile mpe mpo makoki ma kosukisa bozangi bokengi mpe kosala ete baye basalaka mbeba bamemisama mokumba. Masalo mango makozala mpe mpo etali bonsomi ya bopanzi sango mpe bonsomi ya koloba mpe makasi may mazali kosalama na ntina ya kobundisama boteki bato."	https://www.voalingala.com/a/sous-secr%C3%A9taire-adjointe-peterson-azali-na-kinshasa-na-masolo-mpo-na-maponami-ma-2023-na-rdc/5928580.html
politics	Tshisekedi akomi Ouganda	Président Félix Tshisekedi akomi na Ouganda mpo na mobembo na ye ya yambo wuta akota na bokonzi na janvier 2019. Akozala na masolo na mokokani mwa ye ya ekolo Ouganda Yoweri Musevi. Bakosolola mingi mpo etali bokengi lokola mampinga ya FARDC mabandaka wuto mposo mibale misala ya kobengana batomboki ya ADF baye bawuta mingi mingi na Ouganda mpe basalaka bitumba na monyele ya mboka RDC. MM. Tshisekedi na Museveni bakosolola mpe mpo etali bozongi ya ex-23, batomboki ya RDC baye bakima na Ouganda mpe na Rwanda. Masolo na bango makotala mpe lisusu matata mazalaka na tribunal ya molongo kati na mboka mibale. RDC esengaka Ougana kofuta ye ba dollards milliards zomi mpo na ndenge mboka ya Museveni etikaka mampinga na yango na mabele ya Congo nsima na 1998 mpe mapinga myango mapunzaki, mabomaki mpe mabebisaki biloko, ntango mokonzi ya kala Laurent Désiré Kabila ayebisaki bango te lisalisi na bango mpo na kobengana Mobutu Sese Seko esilaki. Ouganda eboya kondima motanga mosengamaki mpe eloba ete mampinga na yango mayaki na RDC na bobengisami ya Laurent-Désiré Kabila. Masolo yango makotala mpe lisusu botongi ya Ouganda elingi esala kati na RDC, wuto Bunagana-Goma mpe Beni-Kasindi ya ba kilometres 100 na ntina ya kopsea nzela na mombongo kati na mboka mibale. Masolo mango makotala mpe lisusu mokano ya bakonzi babale baye ya kokotisa kimya na etuka ya Afrika na kati. Bakutana mbala mingi na makita ya bakonzi etuka ya Grands lacs to ya Afrika ya kati, kasi nanu basala ya bango mibale te uto M. Tshisekedi azwa bokonzi. Félix Tshisekedi nde asalaki makasi mpo Yoweri Museveni na mokokani wa ye ya Rwanda, Paul Kagame, batiya manzaka na mokanda ya kozongisa bondeko mpe koyokana, le 21 août 2019, na Luanda na Angola. 	https://www.voalingala.com/a/tshisekedi-akomi-ouganda/5159289.html
politics	Général moko akangemi mpo na coup d’Etat esimbaki te na Soudan	Basoda baye basimbi bokonzi na Soudan basakoli ete bakangi général moko elongo na mingi ya baye ya misala ya bokengi mpo na Coup d’Etat esimbaki te le 11 juillet eleki. Kolanda liyebisi agence officielle ya presse ya Soudan (SUNA) ebimisi, bayi politiki bayike mpe bakangami mpo na likambo yango. Général Hachim Abdel Mottalib, mokambi ya mampinga mpe baye ya misala ya NISS (misala ya bokengi ya Soudan), bakambi ya ba mouvements islamistes mpe ya Parti ya Congrès national ya mokonzi ya kala Omar el-Béchir, batangami na liyebisi liye. Nzokande, basoda nde basimba bokonzi ya Soudan banda bana ya ekolo eye bakweyisaki président Béchir, le 11 avril, na botamboli mpe kotelemela ye. Milulu miango mibandaki nsima na nkwokoso ya mapa na ekola yango.	https://www.voalingala.com/a/g%C3%A9n%C3%A9ral-moko-akengemi-mpo-na-coup-d-etat-esimbaki-te-na-soudan/5013861.html
politics	Moko na bakambi ya ba Kamuina Nsapu akangami na Luebo	"Mokambi ya ba Kamuina Nsapu oyo afundama na liwa ya 39 policiers na 2017 akangami na Luebo, na Kasaï, eyebisi bayi société civile. ""Mubiayi Dewayo, mokambi ya basimba minduki, atiyami na bokangami na ndako ya auditorat ya Kananga,"" eyebisi motambwisi ACDHO (Association congolaise ya makoki ya bomoto), Arthur Padingani. Motambwisi ya ACDHO alobi ete akendaki kotala ye na bokangami mpe basololaki. Mubiayi Dewayo ""akangamaki elongo na bato basusu basato. Ayebisi ngai ete asalaki ata ntango ya bokangami bwa ye matata te ata alingaki koloba ete azalaki na makoki ya kosala yango,"" elobi M. Padingani na Actualité.cd. Auditeur supérieur na Cour militaire ya Kasaï oyo azali na Kanganga alobi ete bayi mosala na ye bayebisi ye likambo ya bokambi bwango. Mubiayi Dewayo ayebani lokola moto Jean-Pierre Pandi to Kamuina Nsapu apesaki ndingisa ya kotiya lingomba ya basimba minduki na Luebo na Kasaï. Mubiayi Dewayo afundama na kotiya motambo moye momemaki na koboma ba policiers 39 le 23 mars 2017 na Malenge. Ba policiers bakatamaki mitu mpe minduki mya bango mpe camoin Kamaz eye ezalaki komema bango bizwamaki na ba babundi ba Kamuina Nsapu. Mokambi ya ba babundi baye bakala atikaki minduki na baninga baye le 29 janvier 2019 nsima na bokoti na bokonzi ya Félix Tshisekedi."	https://www.voalingala.com/a/moko-na-bakambi-ya-ba-kamuina-nsapu-akangami-na-luebo/5209753.html
politics	Katumbi ayambami na Kolwezi	Moïse Katumbi, mokambi ya lingomba Lamuka mpe ya Ensemble, akomi na Kolwezi, na etuka ya Lualaba na safari to mobembo ya kati ya mboka azali kosala. Ayambamaki na bitukuku balandi mpe alobi na lisikulu na ye na Cité Manika ete akotikala na opposition na baninga baye kasi akosunga mokonzi ya ekolo Félix Tshisekedi na kopesaka makanisi masengeli. Moïse Katumbi asengi mpe lisusu ete bakonzi ya etuka ya Lualaba bazongisela batimoli ya makele na maboko mabele maye babotoli bango. Lobi loleki azalaki na Kalemie na etuka ya Tanganyika. Yambo na bokomi na ye na Lualaba, mondelo-mboka ya etuka eye apekisaki milulu manso ya politiki mpe aboyaki kondima bosenga ya baye ya Lamuka ya koyamba M. Katumbi.	https://www.voalingala.com/a/katumbi-ayambami-na-kolwezi/5016803.html
politics	Ba FARDC bakangi bato babale mpo na bombe ebetaki na wenze ya Oicha	Mampinga ma Ekolo Congo démocratique (FARDC) masakoli ete makangi bato babale mpo na bombe ebetaki na wenze ya Oicha, territoire ya Beni, na Nord-Kivu. Molebeli ya misala Sokola 1 ya mampinga, capitaine Anthony Mwalichayi alobi ba FARDC bakangi bato babale baye minutes ntuku mmisato (30) nsima na bombe yango kobeta. Bato bango bazali koyanola sika na mituna, ebakisi capitaine Mwalushayi. Bato bakufi te mpe bazokaki te mpe eloko moko te ebebi nsima na bombe yango kobeta na ntongo ya mecredi. Bombe mosusu ebtaki o'mokolo mwa Noel, le 25 décembre mpe bato koleka motoba bakufaki. Basimba minduki ya ba ADF nde bafundamaka na kotiaka ba bombes.	https://www.voalingala.com/a/ba-fardc-bakangi-bato-babale-mpo-na-bombe-ebetaki-na-wenze-ya-oicha/6384310.html
politics	Ba Gumino na ba Twigwaneho babotoli mboka misato mpe babomi colonel “Yaoundé” na Fizi	Basimba minduki ya mangomba Gumino mpe Twigwaneho baye basangana, babotoli mboka misato na territoire ya Fizi, na Sud-Kivu, mpe babomi moko na bakambi ya basoda, elobi bayi mampinga ma RDC na bayi société civile. Mboka Kamombo, Nyamara mpe Chakira ezali sika maboko ya basimba minduki ya Gumino mpe Twigwaneho, baye bakambamaka na mokimi mampinga, colonel Michel Rukundo Makanika, kolanda bayi mampinga mpe société civili. Colonel André Ekembe alobi na Actualité.cd ete ba Twigwaneho balandi basoda ya mampinga kino na mboka Mikarati epayi wapi bitumba bizali kongala wuto mwa mikolo. Tokoki kolobela sika te bato boni bakufi to bazoki kasi basimba minduli babomi colonel moko abengami “Yaoundé” ya 2e bataillon na Kamombo, elobi colonel Ekembe. Molobeli ya mampinga ya misala Solola 2, major Dieudonné Kasereka alobi mampinga mazongi nsima na mayele ya koboya bato mingi bakufa. Bayi société civile mpe bandimi ete bitumba bizali kosalama mpe colonel moko akufi. Ba Twigwaneho na Gumino bazali mingi bayi	https://www.voalingala.com/a/ba-gumino-na-ba-twigwaneho-babotoli-mboka-misato-mpe-babomi-colonel-yaound%C3%A9-na-fizi/6371751.html
politics	Procès ya liwa ya Chebeya: Policier moko andimi ete azalaki na bobomi ya babundi ya makoki mabomoto	"Policier Jacques Mugabo andimi mercredi liboso lya Haute Cour militaire na boloko ya N'dolo (Kinshasa), na bosambisami mpo na liwa lya mobundi ya makoki ma bomoto, Floribert Chebeya, na mosungi na ya Fidèle Bazana, ete azalaki na bobomi ba bango. ""Nazalaki na bobomi na bango. Nsima na koboma bango, totiaki nzoto ya M. Chebeya, ezanga bomoi, na motuka na ye eye tokendaki kotika pene na nzela mosika te na Mitendi,"" etatoli policier Mugabo, kolanda Radio Okapi. ""Mpe nzoto ya Bazana, tokundaki yango na ferme privée moko ya général Djadjidja,"" ebakisi policier Mugabo. Litatoli ya policier Mugabo, likeyi kolanda lokola ba policiers basusu bakima, baye balobaka na VOA Lingala, lokola Paul Milambwe na Hergile Paul Ilunga mpe basusu. Policier Mugabo andimi mpe ete manso masalamaki na bokambi ya Christian Ngoy Kenga Kenga ya bataillon Simba eye esangisakki bango banso na nse ya général John Numbi oyo amonanaka te, mpe esika azali eyebani te. Policier Ngoy Kenga Kenga oyo akangama ye mpe lokola, atikalaki mercredi na ndako ya boloko na ye mpe aboyaki kokende koloba na bazuzi na bosambisi. Nsima na bobomi, etatolaki policier Mugabo, ba policiers banso bakendaki kosepela na ndako ya colonel Daniel Mukalayi mpe moko apesamaki mbano ya 50$. Bosambisami mpo na bobomi ya MM Chebeya na Bazana bozongeli mpo ya mbala ya misato. Mbala mibale eleka bato basusu bakangamaki mpe général Numbi akendaki kaka kopesa sango kasi nsima na yango alimwa wuto bazalaki koluka mpo na kozongela bosambisami mbala ya misato. Matatoli mingi malaboka ete M. Chebeya (mokambi ya ONG VSV, la Voix des Sans Voix) na mosungi wa ye M. Bazana, balimwaka nsima na rendez-vous to bokutani bapengesiamaki mpo na masolo na mokambi ya police ya ntango wana, général Numbi."	https://www.voalingala.com/a/proc%C3%A8s-ya-liwa-ya-chebeya-policier-moko-andimi-ete-azalaki-na-bobomi-ya-babundi-ya-makoki-mabomoto/6269168.html
politics	Washington elingi kosala partenariat ya makasi na gouvernement ya Tshisekedi	"Ambassadeur ya Etats-Unis alobi ete bakonzi ya Amérika balingi kosala partenariat ya makasi koleka na gouvernement ya RDC. Ezalaki na milulu na esika ambassade ya sika ya mboka na ye ekotongama na Kinshasa. ""Tolingi kosala na président Tshisekedi mpe gouvernement na ye mpo na kotiya na esika partenariat (boyokani) oyo ya makasi koleka,"" elobi ambassadeur Mike Hammer.  Ntoma ya Amerika akundoli ete mboka na ye na RDC bazalaka na boyakani malamu mpe ya makasi banda lipanda ya RDC na 1960. M. Hammer azalaki na bolapi ndayi ya Félix Tshisekedi lokola mokonzi ya sika ya RDC. Alobaki na Twitter ete mokolo yango ezalaki ""historique"" (ekotika lisolo) mpe ayebisaki ete Etats-Unis ""ekopesa bana ya Congo maboko mpe ekosala na president Tshisekedi elongo na gouvernement ya sika mpo na avenir paficique mpe ya bofulukisami ya koleka "".   Esika ambassade ya sika ya RDC ekotongama ezalaki esika wapi entrépôt ya CENI (Commision électorale nationale indépendante) ezikaki na décembre moleki. Likolo na yango maponami mapusanaki le 30 décembre 2018."	https://www.voalingala.com/a/washington-elingi-kosala-partenariat-ya-makasi-na-gouvernement-ya-tshiskedi/4834305.html
politics	Tshisekedi akeyi na Afrique du Sud mpo na botiyami na bokonzi ya Ramaphosa	Président Félix Tshisekedi akeyi na Afrique du Sud mpo milulu ya botiyami na bokonzi ya président Cyril Ramaphosa, eyebisi présidence ya RDC. Milulu myango mikosalama o’mokolo ya mposo mpe bakambi ebele ya mboka biyike bakozala kuna. Félix Tshisekedi na mokokani waye ya Afrika ya Ngele nde basolili lisusu mpo na komema na bozindo boyokani ya bikolo na bango babale. Ezali mobembo wa yambo Tshisekedi asali na Afrika ya Ngele banda akoti na bokonzi. 	https://www.voalingala.com/a/tshisekedi-akeyi-na-afrique-du-sud-mpo-na-botiyani-na-bokonzi-ya-ramaphosa/4931368.html
politics	Tshisekedi na Lourenço bakosunga Rwanda na Ouganda na koyokana	Président Félix Tshisekedi na bakokani na ye Paul Kagame ya Rwanda, Yoweri Museveni ya Ouganda mpe Joao Lourenço ya Angola, basolalki o’mokolo mwa mitano na Luanda mpo na kimya mpe makambo misusu etali etando ya Afrikaya kati kati. Na liyebisi babisimi na suka ya bokutani na bango, bakonzi banei baye bapesi losako na bolingi ya bakonzi ya Ouganda mpe ya Rwanda mpo na kokoba kosolalo na ntina ya kopesa eyano na mikakatano kati na mboka na bango mibale. Mpo na yango, bokutani (liye) bosengi na Angola, na lisungi ya Congo démocratique, na kosala ete makambo mango masalamu malamu, ekomi bakonzi baye na liyebisi ya suka ya bokutani boye. Bakoknzi baye bapesi Congo démocratique makasi mpo na kokoba bitumba na bokono ya Ebola boye bozali kongala banda sanza ya mwambe ya 2018 mpe bobomi bato koleka 1.600. Bapesi losako na bokutani ya 12e sommet extraordinaire ya bakambi ya bikolo ya Union africaine, bosalemaki na Niamey, Niger, mpe bozalaki kaka mpo na bobandi ya misala ya Zone ya Libre-échange (etando ya kosombitinia na bonsomi) na continent ya Afrika. 	https://www.voalingala.com/a/tshisekedi-na-louren%C3%A7o-bakosunga-rwanda-na-ouganda-na-koyokana/4998293.html
politics	FARDC elobi elokoti ebembe ya soda ya MONUSCO moko na Beni	"Mampinga ya ekolo Congo démocratique mayebisi ete malokoti nzoto ya soda moko ya MONUSCO na camp moko eye mabotalaki ya na ba ADF na Beni. ""Na camp moko ya ba ADF, tokuti oyo etikali na nzoto ya casque bleu moko akufaki na bitumba,"" esakoli molobeli ya na AFRC, général Léon-Richard Kasonga na bokutani na bapanzi sango. Molobeli ya ba FARDC ayebisi te mokolo bitakali ya nzoto eye bimonanki to mokolo bamobomaki. Ba Casques bleus balobi o’mokolo mwa yambo ya mposo ete bakomikotisaki na bitumba ya ba FARDC. MONUSCO etindaki basoda na yango ya brigade ya intervention eye ezalaka na bayi Afrika ya ngele, Tanzanie mpe Malawi. ""Tokoloki carte militaire na ye… Nazali te na makoki ya koyebisa bino ekolo na ye sik’oyo,"" elobi gén. Kasonga. Bayi MONUSCO bandimi ete bazwi sango yango kowuta na ba FARDC mpe bayebisi ete ""ekolo mpe libota ya mowei bakozwa sango kasi koluka kosolo soki mowei yango azali nani ekozwa mwa ntago,"" elobi molobeli ya MONUCO. Bayi Beni bazalaki kotelemela MONUSCO wuto mposo mibale mpe kofunda yango kopekisa te ba ADF koboma bango. O'butu ya lundi na mardi bato libwa babomamaki na baye bafundami kozala ba ADF. Uto libandela ya sanza ya zomi na moko, koleka bato 110 babomamaki na ba ADF."	https://www.voalingala.com/a/fardc-elobi-elokoti-ebembe-ya-soda-ya-monusco-moko-na-beni/5193055.html
politics	Katumbi akomi na Kalemie	"Moïse Katumbi, mokambi ya lingomba Lamuka mpe ya lisanga Ensemble, akomi na Kalemie, engumba mokonzi ya etuka ya Tanganyika nsima na mwa nkwokoso ya kozwa ndigisa ya kokita na engumba eye. ""Nsima na mikolo mwambe na Lubumbashi mpo na kokutana na bato ebele mpe na masolo na bana mboka, ngai oyo na Kalemie,"" esakoli M. Katumbi na compte Twitter na ye. Kasi mpepo na ye ezalaki mwa ntango na Lubumbashi yambo na kozwa nzela ya bokiti na libanda ya mpepo ya Kolwezi. Molebeli wa ye, Olivier Kamitatu akomi na Twitter na ye ete bapesamelaki nzela na 11 :55 ya Lubumbashi. Bokomi ya M. Katumbi na Kalemie ezali na nzela ya safari (mobembo) eye abongisi kosala na mboka mobimba. Esengeli akoma nsima na Kolwezi. Nzonkande mokambi ya engumba ya Kolwezi, na etuka ya Lualaba, apekisi milulu minso ya politiki, mikolo misato yambo ya bokomi ya Moïse Katumbi."	https://www.voalingala.com/a/katumbi-akomi-na-kalemie/5013454.html
politics	Biden abengisi ba républicains na losambo yambo na bovandisami na ye na bokonzi	"Joe Biden abengisi bakambi ya Congrès ya ba rٞpublicains mpe ya ba démocrates na losambo na cathédrale Santu Matayo na Washington mercredi yambo na bovandisami bwa ye bo’ mokonzi ya mbala 46 na Etats-Unis. Mitch McConnell, mokambi ya ba républicains na Sénat, oyo azalaki ngambo ya Donald Trumo, andimi kozala na losambo yango. Nancy Pelosi, mokambi ya bakeli mibeko na ngambo ya ba démocrates mpe Chuck Schumer na ngambo ya ba sénateurs démocrates bango mpe balobi bakozala. Joe Biden atie milulu mya bolapi ndayi na ye na nse ya elombo ya ""Amerika moko na lisanga"". Mboka ezali na likama mpe eningisami na maponami maye Donald Trump mpe baike ya ba républicains bazali koboya kondima elonga ya M. Biden. Bato motoba bakufaki mpe pene na 150 bakangamaki na milulu balandi ba M. Trump basalaki na Capitole, mpo na kopekisa Congrès kosakola elonga ya M. Biden. Kolanda bilembo bya baponi banene, M Biden alonagki na 306 mpe M. Trump azwaki 232. Basoda bayindisi balabala na Washington na minduki mpe bayi bokengi bazali kokengele basoda baye na bobangi mobulu to likama. Likambo lisalama te wuto mibu mingi. Bato baike nde bakozala na milulu mya bolapi ndayi ya mokonzi ya mboka miye misangisaka bato pene 250.000 mibu minso minei. M. Trump alobi akobima na Maison Blanche, ndako ya mokonzi ya mboka, kaka mercredi na ntongo yambo na bobandi bwa milulu mya bolapi ndayi kasi akozala te na milulu myango. M. Trump akokoma te mpe akotikela te mokanda na mokonzi akokitana na ye bo' esalama na momesa na ntango eye."	https://www.voalingala.com/a/biden-abengisi-ba-r%C3%A9publicains-na-losambo-yambo-na-bovandisami-na-ye-na-bokonzi/5743556.html
politics	Ramazi Shadary, Kabund na Kabuya batiami libanda ya masolo ya kobongisa bokutani ya Tshisedi na Kabila	Lipinga lya bato baike lizali kobongisa bokutani kati na président Félix Tshisekedi, mokambi ya FCC, na mokonzi ya kala Joseph Kabila, ya FCC. Jean-Marc Kabund, Augustin Kabuya mpe Emmanuel Ramazani batiami libanda. Ngambo inso ezali kondima ete lipinga lya balakisi bilongi na bango lizali bongisa bokutani ya M. Tshisekedi na M. Kabila. Kasi nungunungu ezali mpo etali mbongwana ya comité de suivi ya boyokani na bango. Augustin Kabuya, kalaka mokonzi ya ngonga moke ya UDPS, alobi nanu comité ya suivi ebongwani te. Kasi mwa lipinga like nde litiami na esika. Kasi basusu, mingi mpenza bayi FCC, balobi MM.Kabund, Kabuya mpe Vidiye Tshimanga, mopesi toli ya mambi ma Stratégie ya président Tshisekedi, mpe Emmanuel Ramazani Shadary kalaka mokmabiya PPRD, batiyami pembeni. Na esika na bango, Peter Kazadi oyo azalaki mopesi toli ya nkondo Etienne Tshisekedi mpo mambi ma Bosembo, Kitenge Yesu molakisi elongi ya président Félix Tshisekedi, mpe Théthé Kabwe nde babakisami na Nicolas Kazadi mpo na ngambo ya CACH. Néhémie Mwilanya motambwisi ya FCC, Aubin Minaku, Azarias Ruberwa mpe Raymond Tshibanda nde batikali na ngambo ya FCC. Bazali nde kaka kobongisa bokutani ya Félix Tshisekedi na Joseph Kabila, elobi M. Kabuya. Kalaka mokonzi ya UDPS akundoli ete akosepela soki ata balongoli ye na masolo mango. Mpo na ye bayi FCC nde bapebisaka masolo yango.	https://www.voalingala.com/a/ramazi-shadary-kabund-na-kabuya-batiami-libanda-ya-masolo-ya-kobongisa-bokutani-ya-tshisedi-na-kabila/5546925.html
politics	Procureur général ya sika na Cour constitutionnelle alapi ndayi liboso ya Tshisekedi	Procureur général ya sika na Cour constitutionnelle, Jean Paul Mukolo Nkokesha, alapi ndayi mardi na Palais du peuple na Kinshasa liboso ya président Félix Tshisekedi. Bokati seleka bwango bosalami na miso ya mokambi ya Sénat Alexis Thambwe Mwamba mpe ya mokambi ya Assemblée nationale Jeanine Mabunda mpe ya bayi Conseil supreme ya magistrature.  Jean-Paul Mukolo alapi ndayi kotosa Buku likonzi mpe mibeko mya RDC mpe kokikisa mibeko minso na bosembo mpe lokumu nyonso. Jean-Paul Mukolo, na mibu 60, azali moko na bayi Conseil supérieur ya magistrature baye président Félix Tshisekedi apeseki mabonga na sanza ya mibale Kasi alapaki nanu seleka te.	https://www.voalingala.com/a/procureur-g%C3%A9n%C3%A9ral-ya-sika-na-cour-constitutionnelle-alapi-ndayi-liboso-ya-tshisekedi/5446269.html
politics	Rwanda na Ouganda bazali kobendana	Mampinga mpe bato ya bokengi ya Rwanda mpe ya Ouganda batondisami na ndelo kati na bamboka babale baye, eyebisi bavandi na bisika biye. Bakumbi mituka minene mpe bato na mombongo bakimi bisika biye, kolanda sango epesami na Agence France presse. Rwanda ekangaki ndelo na yango banda sanza ya mibale. Kasi matata kati na Rwanda na Ouganda mazali komata nse komata. Mboka mibale miye mizali komifunda mpo komikengela to konongana moko na mosusu (to komiespionner, na Français). Ndelo kati mboka mibale maye ekomi kokengelama na ekenge mingi. Na sanza ya misatu moleki, Rwanda efundaki Ouganda na kokanga makasi bana mboka ya Rwanda bayike mpe kopesa maboko na batomboki balingi kokweyisa bokonzi na Paul Kagame ya Rwanda. Président Yoweri Musevi ya Ouganda andimaki ete akutanaki na batomboki ya Rwanda kasi apesaki bango maboko te. Mpo na Museveni bana ya Rwanda baye bakangamaki bazali nde ba espions to banongi. Paul Kagame apamelaki yango ntango ya 25e anniversaire ya génocide na Rwanda, sanza moleki.	https://www.voalingala.com/a/rwanda-na-ouganda-bazali-kobendana/4918520.html
politics	Biyamba motoba balaki kotika PV na bango lelo kasi CENCO na ECC basengi kokutana na Tshisekedi	"Bakambi ba CENCO mpe ECC balaki kokutana na mokonzi ya mboka Félix Tshisekedi nsima na masolo na mokambi ya Assemblée nationale mpo na bozangi boyokani na kopona motmbwisi ya CENI. Kasi bakambi ba biyamba motoba misusu balaki kotika lelo mercredi procès-verbal ya boponi mokambi ya CENI lelo. Ngambo mibale ya bakambi ya biyamba baye bakabwani wuto mardi na mpokwa mpo na boboni motambwisi ya CENI bakutani mercredi na bakambi ba Assemblée nationale mpo kolakisa esika nini bakomi sika. Bakambi ba biyamba motoba baye basakolaki na mardi na mpokwa ete bazwi moto atambwisa CENI balobi bazali kokoma mokanda na bango mpo batika yango na Assemblée nationale mpo mokolo mwa le 28 juillet nde esengeli kopesa nkombo yango kolanda linaka ya suku ya nse ya Parlement. ""Botuna biso mootuna mwango na 23h, kasi tokotika lelo, ezali mokolo mwa suka,"" elobi motambwisi ya ngambo moko y aba Eglise du réveil nya Congo (ERC), prophète Dodo Kamba nsima na kokutana na Christophe Mboso Nkodia Pwanga, mokambi ya Assemblée nationale. ""Tondimi kokutana na masolo na ba Catholiques mpe ba protestants kasi tosilisi mosala mpe likita mosusu ebongisami te mpo na yango... Mokambi ya Assemblée nationale asengi biso tosala mpo na kimya,"" elobi moko na bakmbi ba biyamba motoba. Yambo na yango, balakisi bilongi ba CENCO, lisanga lya ba episkopo ya Catholique, na ye ECC, Eklezia ya bamisioni, bango mpe bakutanaki na M. Mboso. Nsima na bokutani bwango, bayi CENCO mpe ECC balaki kokutana na mokonzi ya mboka. Lobi na mpokwa bakambi ba ERC, eklezia ya Kimbanguiste, orthodoxe, ba indépendants, Armée du Salut mpe ba Musulmans bakendaki na ngambo na bango kosakola ete bazwi motambwisi ya CENI. Bawutaki kobima na likita basalaki mokolo mombimba elongo bayi CENCO mpe ECC mpe bayokanaki kokoba mosala mwa bango mercredi. Ekosenga na Assemblée nationale kotala na Commission paritaire na yango soki mokanda composante moko na moko ekotika elandi mibeko to te. Soki te, composante yango ekosengama kobandela mosala na yango, elimbola na VOA Lingala mokambi ya SYMOCEL (Synergie des mission d’observation citoyenne des élections), Me Patrick Ngoyi."	https://www.voalingala.com/a/biyamba-motoba-balaki-kotika-pv-na-bango-lelo-kasi-cenco-na-ecc-basengi-kokutana-na-tshisekedi/5982239.html
politics	Nani abimisaka molongi ya maponami ma mokonzi ya mboka na USA ?	Bato mingi bakanisaka molongi mwa maponami ma mokonzi ya Etats-Unis asakolamaka ntango ba media babimisaka bilembo na bango mpe moto oyo ba media eloba akweyi asalaka lisikulu lya ye, kasi bosolo bozali ete bosakolami bwa molongi bowumelaka ba sanza mingi, bokosalama te kino sanza ya janvier. Na mokolo mwango, bayi Amerika baponaka nde baponi banene, baponi banene baponaka mokonzi ya mboka, mpe na nsima Congrès esakola molongi. “Ezali na mokolo mwa maponami moye baponi (banene) baye baponamaka; ezali na mokolo ya sanza ya décembre moye baponi banene bakutanaka mpe baponaka mokonzi ya mboka ; mpe ezali na mokolo na sanza ya yambo moye Congrès endimaka boponami bwango,“ elimboli Amy Dacey, mokambi ya Institut ya Mibeko mpe Politiki na univesrité Américaine. Bakisa na Collège ya baponi banene, bondimami bwa molongi mwa maponami ya mokonzi mboka esengaka mpe Sénat, ndako ya baponami (bakeli mibeko, députés) mpe ba Archives ya mboka. Yango boyokani bosalama na mboka, ata na ba tata bakelaki ekolo, baye bandimaki te ete bana mboka baye bapobanka bakoki kobimisa mokambi asengeli. “Yango esalamaki mpo bondimi bozalaki te été bana mboka bakoki kozwa mokano mosengeli,“ elobi Dacey. “Bandimaki te ete bana ba Amrika basengeli koponama bango moko mokonzi ya mboka mpe vice-président, kasi balingaki mpe te kopesa Congrès bokonzi wana ya kopona. “ COVID-19 ekoki kopekisa botangi Banganga na boyebi ya maponami balobi ete botangi nkasa ya maponami bokoki kozwa ntango mingi mobu moye likolo na bokono bwa COVID-19 mpe motango ya bato bakopona moye mobakisamami baye bazelami kotinda mikanda na bango kopona na poste. “Ezali mibeko ya kolanda, “ elobi Lia Merbaki, professeur assistant ya Politiki ya Amerika na Université ya Mississipi. “Ndenge bato basenga ete bilembo bisakolama na butu bwa maponami ekomema wusuwusu mingi mpe mobulu… ntango mosusu, bato mingi bakoki kobanda kofunda ba Etats na bango lokola bazelaki bilembo bisakolama na butu ya maponami. Yango, ekokomisa matata misala mya baye basalaka na na maponami mpe ba Etats lokola bakomeka kosala ete manso masala na pole mpe sembo.“ Nsima na ba Etat tuku mitano banso, bakisa (Wahsington) District of Columbia, bakotanga mikanda mya kopona minso ya baye bakendaki kopona na ba bureaux ya vote, to batindaki na poste, Etat nyonso ekopona na baponi banene na yango. Mokanda mokobima na nkombo ya Certicate of Ascertainment mokotindama na Archiviste ya USA, mokambi y aba Archives nationales. Bapopni banene bakokutana na binguma mokonzi y aba Etats na bango na ntina ya kopona mokonzi ya mboka mpe vice-président. Yango esengeli esalama lundi ya liboso nsima na mercredi ya mibale ya décembre. Mobu moye, mokolo mwango mozali le 14 décembre. Baponi banene y aba Etats bakomaka mokanda ya maponami (certificat ya maponami) mpe batindaka yango na Sénat, na ba Archives nationales mpe na bakambi ba Etats na bango. Ntango salami, Collège ya baponi (banene) bakozala lisusu na mosala mosusu te kino maponami ma mokonzi ya mboka mosusu makosalama. Etapi ya suka ya maponami esalamaka le 6 janvier (2021) ntango Congrès ekutanaka mpo na kotanga mikanda ya maponami mpe kondima nani alongi. Ezalaki milulu kasi basusu bakoki koboya yango. Basusu baboyaki maye Collège ya baponi banene basalaki na 1969 mpe na 2005, kasi ndako ya bakeli mibeko mpe Sénat ebwakisaki koya wana mpe boponami bwango bondimamaki. Eyebani nanu te soki bilembo ya 2020 bikoboyama, kasi président Donald Trump asi alobaki mbala na mbala ete moyibi mozali kosalama na maponami ya kondina na poste. M. Dacey akanisi ete mobulu mokoki koya soki molongi ya bato banso alongi te maponami ya Baponi banene, Président Trump alongaki maponami ya baponi banene na 2016 kasi alongaki te boponi ya bato banso boye démocrate Hillary Clinton azali likolo. Esalamaki mpe na 200, ntango républicain George W. Bush alongaki na Collège ya baponi kai azalaki na nsima mwa moke na maponami ya bato banso epayi wapi décrate Al Gore azalaki liboso.	https://www.voalingala.com/a/nani-abimisaka-molongi-ya-maponami-ma-mokonzi-ya-mboka-na-usa-/5646820.html
politics	Tshisekedi alobi likambo lya Minembwe likotalama yambo na bato ya mayele	"Président Félix Tshisekedi asakoli ete azwi mokano ya kotelemisa botiami ya Minembwe bo’ commune rurale, alobi yango na bokutani na bapanzi sango na Goma. ""Mpo na nga lobiko ya bato nde lozali mobeko moleki na lintomba mpe nakoki te kotika bana mboka, koleka mingi bana mboka na ngai, bazala na likama. Yango, nazwi mokano ya kolongola maye masalamaki kino sika,"" elobi M. Tshisekedi mpo etali Minembwe. Mposo moko moleki, ministre ya Décentralisation Azarias Ruberwa akomisaki Minembwe commune rurale mpe atiaki bougemstre na milulu misalamaki liboso ya ba ntoma ya bikolo bya bapaya baike. Kasi nungu nungu elandaki yango kati na bana ya Congo mingi. Mokonzi ya RDC andimi ete likambo lya Minembwe libimisaka mbala inso matata mpo mokano moko te mozwama na ntina na yango. ""Mbala eye tokozwa mokano,"" elobi M. Tshisekedi. Yambo alingi ete limpinga lya banganga mayele bakowuta bituka misusu kati na mboka likened na bonzindo mpo na likambo lya na ntina ya komema eyano eye ekopesa moto moko mpasi na nsima. Mokonzi mboka ya RDC alobi milulu mya kotia bourgmestre mpe kokomisa Minembwe communue rurale misalamaki ntango azalaki na mobembo na Belgique. Yango, nde azelaki kokita na yen a Goma mpo kosolola na bato mpe kozwa monkano. Président Tshisekedi alaki kozonga na Goma mpe kovanda kuna mpo na koluka biyano na matata manso na monyele ya RDC."	https://www.voalingala.com/a/tshisekedi-alobi-likambo-lya-minembwe-likotalama-yambo-na-bato-ya-mayele/5614084.html
politics	Fayulu azwi boyangeli bwa Lamuka	Adolphe Muzito atikeli ebonga ya moyangeli mwa lingomba Lamuka na Martin Fayulu lundi na ndako ya lisanga Nouvel Elan na Kinshasa. Bakambi ba Lamuka bandimi, na lieyebisi, ete boyangali lingomba na bango bokobanda kowumela sika sanza motoba. Jean-Pierre Bemba ya MLC na Moïse Katumbi ya Ensemble pour la république bazalaki te milulu, balakisamaki bilongi kasi batiaki manzaka na liyebisi ya Lamuka. Bakambi banei ba Lamuka balobi bakobunda mpo ete maponami ma mokonzi ya mboka masalema na bana banso ba ekolo mpo na mibu mitano mpe bokonzi boyeba kozongelama koleka mbala mibale te. Baboyi boponami ya mokonzi mboka na Parlement. Nzokande baike ya FCC (Front commun pour le Congo), lingomba lizali nsima na mokonzi ya kala Joseph Kabila, bazali kosenga na Parlement kondima ete maponami ma mokonzi ya mboka mobanda kosalama na Sénat. Bakambi ba Lamuka basengi mpe mbongwana ya boyokani kati na ngambo inso esalama na misala mya mapona mpe batambwisi ya CENI baponama na lolenge esengeli. Bakambi ba Lamuka bapesi maboko na Prix Nobel ya Kimya Dr. Denis Mukwege oyo baike babangisi nsima na kosenga botiami na mosala ya rappord mapping ya ONU mpe botiami bwa tribunal penal international mpo na RDC. Bapameli kaniaka na mboka mobimba. Bayokani mpo na bopesani ya bokambi ya Lamuka bosalama mbala moko mpe bozela te milulu songolo.	https://www.voalingala.com/a/fayulu-azwi-boyangeli-bwa-lamuka/5618437.html
politics	Trump alobi bayi Congrès baye batindi ye kosamba bazali kolukela ye kaka makambo	"Trump alobi bayi Congrès batindi ye kosasamba bazali kolukela ye kaka makambo Donald Trump Mokonzi ya mboka ya kala awa na Etats-Unis asengami kosamba na kolopaka ndayi mpo na eyoma balandi baye basalaki na Congrès ya Amerika le 6 janvier 2021 na mayela ya kopekisa bondimami bwa elonga ya Joe Biden na maponami ma mokonzi ya mboka. Mokano mwango mosakolamaki lobi na misala mya bolukiluki mitiamaki na Congrès to suku mibale ya parlement awa na Etats-Unis. Na ngambo ye, Donald Trump oyo azali républicain, ayanoli lelo na mokanda atindeli Bennie Thompson mokambi ya misala myango, ete ezali Boluki sili na moto mwaye to mpe boluki bwa ba bandoki. ""Misala miye baponamaki te misala nde liseki na kosambisa liye litikala kosalama te na mboka eye… Bosambisami ya malonga bozali te, boyoki ya ngambo inso bosalami te, ba républicains ba 'solo' mpenza bazali na kai te, mpe seomb ezali te lokola bolobelaki te mpo na moyibi na maponami,"" ekomaki Trump na réseau social na ye. Misala to commission yango ya Conrès ezali kaka na ba républicains mibale mpe ba démocrates sambo kasi esengeli esukisa mosala mwango na suka ya mobu mpe epanzana nsia na yango. Mpo na Donald Trump, ezali lokuta mpo alongaki maponami ma 2020, lokola akobaka koloba yango. Balukiluki ba Congres balobi ete bilembi mingi bimonisi ete Donald Trump nde atindaki eyoma eye ememamki liwa lya bato koleka sambo mokolo le 6 janvier na Capitol. Baike baye bamanyolaka politiki ya Amerika bakanisi ete M. Trump akoboya na ye kokende kosamba. M. Trump akoki kutu komema likambo lyango liboso lya bazuzi mpe ekozwa ntango molayi mpo likatama. Nzokande, ba rébulicains, lingomba lya M. Trump bawuti kobongola motonga ya bato baleki na Suku ya balakisi bilongi to suku ya nse ya Parlement. Bakoki kobongola makambo ntango bakovandisama na ebonga mobu mokoya. Donald Trump afundami mpe na ngambo esusu mpo na makambo masusu lokola komema na ndako na ye mikambo mya sekele mya l’Etat mpe lisusu koboya kofuta mpako mpe kobuba l’Etat na ba compagnies ba ye. "	https://www.voalingala.com/a/6790464.html
politics	Kobanga ete matata mamata nsima na bobomi ya gén. Soleimani na basoda ya USA na Irak	"Vladimir Poutine président ya Russie na Emmanuel Macron ya France balobi bazali kobanga matata makoma makasi nsima na bobomami ya Qassem Soleimani, général iranien oyo apesaka maboko na ba miliciens irakiens, na mapinga ya USA. Paris esengi Iran koboya crise ya makasi ya prolifération nucléaire (bokoli ya bibundeli ya nucléaire). ""France esengi Etats-Unis mpe Iran kokanga motema mpe Iran koboya kozwa mikano mikoki kobebisa makasi kimya na etuka ya Moyen-Orient to mpe mikano miye mikoki ko aggraver prolifération nucléaire,"" elobi ministre ya mambi ya Bapaya ya France, Jean-Yves Le Drian na liyebisi. Yambo na yango MM. Poutine mpe Macron basololaki na téléphone mpe balobaki bazali kobanga matata makasi maya na Moyen-Orient. Bakonzi babale baye (Macron na Poutine) babangi ete koswana eya makasi nsima na liwa ya général iranien na Bagdad, engumba mokonzi ya Irak. Washington eza kotinda pene na 3.500 soda misusu na Moyen-Orient Nzokande, Etats-Unis ezwi mokano ya kotinda pene na basoda 3.500 basusu na Moyen-Orient mpo na kopesa maboko bisika ba Américains bazali na Irak nsima na bobomami ya général iranien Qassem Soleimani na attaque américaine vendredi na Bagdad, eyebisi moko na bayi Pentagone. Basoda ya Amerika bazali ya force ya réaction rapide ya 82e division aérportée baye batiyami na alerte nsima na attaque ya Ambassade ya Etats-Unis na Bagdad, elobi moto moye na kobomba nkombo."	https://www.voalingala.com/a/kobanda-ete-matata-mamata-nsima-na-bobomi-ya-g%C3%A9n-soleimani-na-basoda-ya-usa-na-irak/5231258.html
sports	"Général Amisi ""Tango Four"" alongwe na bokambi A.S. V.Club"	"Général Gabriel Amisi Kumba ""Tango Four"" asakoli jeudi ete alongwe na bokambami ya A.S. V.Club nsima na mibu zomi na mibale. ""Président Gabriel Amisi atindi nga kosakola… ete nzoto na ye ezali na mposa ya kopema moke lokola azali mpe na mikumba minene kati na ekolo. Akinisi lisusu ete kotala ete asaleli V.Club mingi, mibu zomi na mibale, ntango ekomi akende kopema,"" elobi liboso ya bapanzi sango na Kinshasa conseiller ya bokambi Marketing ya équipe V.Club, Doteur Noah. Général Amisi oyo abengamaka ""Tango Four"" azali Chef d'état-major ya mampinga ya Ekolo Congo démocratique ya mambi ya bokengi mpe boluki. Mokano mwa ye mosakolami mikolo nsima na rumeur moko etambolaki mingi. Général ""Tango Four"" azwaki bokambami ya V.Club na 2008 ntango équipe ezalaki na nkwokoso. Amemaki V.Club na elonga ya chamionnats ya mboka mbala misato (2010, 2015 mpe 2018). Baiike kati na comité ya V.Club bazali kobondela ""Tango Four"" azongo."	https://www.voalingala.com/a/g%C3%A9n%C3%A9ral-amisi-tango-four-alongwe-na-bokambi-a-s-v-club/5439603.html
sports	Mondial ya basket: USA, Australie na France baleki na 1/4 ya finale	USA, France na Australie baleki o'mokolo ya mposo na 1/4 ya finale ya Mondial ya basket na Chine. Etikali koyeka ekolo ya minei ya ngambo eye nsima na bondwana kati na Grèce na République tchèque. O'mokolo ya minei: Serbie, Espagne, Argentine na Pologne balekaki na quarts ya finale na ngambo na bango. Nsima ya elonga ya pasi na mitono moko liboso ya Turquie, USA elakisaki makasi na yango liboso ya Grèce ata yango ezali na mosani ya malamu koleka MVP ya championnat américain (NBA). Basani ya Amerika balongi Grèce 69-53. Nzokande ba Turcs balongi 93-71 ba Brésiliens. Yango ezali bokweyisami ya yambo ya monene ya Brésil. Epesi nzela na ba Grecs kowelela na ba Turcs qualification na macth ekobetama lundi. Australie nde elongi République dominicaine 82-76. France eleki na elonga na yango 78-75 liboso ya Lituanie. O'mokolo ya eyenga Serbie ekondongwana na Espagne mpe Argentine na Portugal.	https://www.voalingala.com/a/mondial-ya-basket-usa-australie-na-france-baleki-na-1-4-ya-finale/5074148.html
sports	Ilunga Makabu abeti Thabiso Mchumu mpe atikali champion du monde	"Junior Ilunga Makabu ya RDC, elombe ya molongo ya boxe to bibotu ya ba lourds légers ya WBC, alongaki samedi na butu na Warren, na Ohio, na Etats-Unis, Thabiso Mchumu ya Afrique du Sud na bilembo mpe atikali na nkamba na ye ya champion du monde. Na mokano ya ba zuzi ya bitumba yango, M. Makabu alongaki na (113-115), (115-113) mpe (116-112). Bazuzi babale balobi ete M. Makabu azalaki liboso na maye matali style kasi moko oyo apesi (113-115) amoni ete M. Mchumu nde atutaki nzoto ya moninga na ye mingi. ""Nasi nabeta Thabiso mbala, ya yambo mpe nalongi ye lisusu lelo. Azongisaka bibotu. Nga nayaki te kaka mpo nakweyisa ye. Nayaki nde mpo nabunda,"" elobi M. Makabu na nsima ya bitimba na bango W.D. Packard Musica Hall ma Warrem. Sika M. Makabu akobunda na Saul ""Canelo” Alvarez ya Etats-Unis kasi mokolo moyebani nanu te."	https://www.voalingala.com/a/ilunga-makabu-abeti-thabiso-mchumu-mpe-atikali-champion-du-monde/6418826.html
sports	RDC ekozala te na Mondial Qatar 2022	Ba Lions ya Atlas ya MAroc babamboli 4-1 na ba Léopards ya RDC na match retour ya barrage ya mondial Qatar 2022 na Casablanca. Ba Léopards bakozala te na phase ya Coupe du monde eye. Na match aller na Kinshasa bakabolaki 1-1 na ba Marocains. Na match retour, ba nkoyi ya RDC baloki mingete minei mpe bazongisi kaka moko. Na ba barrages misusu, Sénégal eleki nsima na kopolisa Egypte 2-0 na Dakar. Esengelaki Sénégal ebakisaki mongete mosusu na ba prolongations mpo na match aller Egypte longaki 1-0. Ghana nde eleki mpe nsima na match nul 1-1 na Nigeria. Macth aller ekendaki 0-0 na Accra, na Ghana. Tunisie mpe eleki ata esali 0-0 na Mali. Na Match Tunisie elongaki 1-0. Cameroun mpe eleki nsima na kobeta Algérie 2-1. Na Match aller ba Lions indompatables bakabolaki 1-1 na ba Algérie ya Douala.  	https://www.voalingala.com/a/6506848.html
sports	"CHAN 2021: Ba ""Aigles ya Mali"" balongi Congo mpe baleki na 1/2 finale"	"Ba ""Aigles"" ya Mali balongi ba Diables rouges ya Congo na ba tirs au but (5-4) samedi na CHAN Cameroun 2021 mpe baleki na 1/2 finale. Temps réglementaire esukaki na score ya 0-0. Kasi ba Maliens balekaki na kozala na ndeko na makolo. Elonga epesami nde na ba tirs aux buts. Ba Léopards ya RDC nde na ba Lions indomptables ya Cameroun bazali kobeta na match ya mibakle."	https://www.voalingala.com/a/chan-2021-ba-aigles-ya-mali-balongi-congo-mpe-baleki-na-1-2-finale/5758022.html
sports	Tunisie na Angola bakaboli 1-1	Ba Palancas Negras ya Angola bakabolani 1-1 na ba Aigles ya Cathage ya Tunisie na match na bango ya yambo ya groupe E, na phase finale ya Coupe d’Afrique des Nations, na Suez, na Egypte. Ba Mpongo to Aigles ya Carthage bazalaki bato ya yambo yakofongola mongete na penalty na 34’. Youssef Msakni, mosani ya Eupen, atikelaki moyambi ya Angola chance te. Kasi Angola elamukaki na 2e mi-temps mpe etambwisaki lisano. Na 73’, yango efutaki. Djalma Campos ya Alanyaspor, atumba moniama na mongete moko mpo na Angola. Match esiliki na score eye.	https://www.voalingala.com/a/tunisie-na-angola-bakaboli-1-1/4971868.html
sports	Fifa endimi ete ba matches ya éliminatoires ya Mondial Qatar 2022 ebetama lisusu na Stade des martyrs	Fifa (Fédération internationale de football association) endimi ete ba matches ya éliminatoires ya Coupe du monde Qatar 2022 ezongela kobetama na Stade des Martyrs na Kinshasa, esakoli 7sur7.cd. Fifa etindaki banganga boyeki (experts) kotala lisusu misala misalami na libanda lya lisano liye nsima na koboya na yango ya yambo. Mokano mwa koboya yambo mozwamaki nsima mosala ba inspecteur ya CAF (Confédératoin africaine de football) basalaki. CAFepesaki Fécofa (Fédération congolaise de football association) kino le 22 septembre kopona stade mosusu mpo na ba matches yango. Kasi ba experts ya Fifa bazongeli kotala mpe bamoni ete misala misalami malamu. RDC esengeli eyamba match na yango ya 3e journée na Madagascar le 6 octobre 2021. Match yango ekoki kobetama na stade des martyrs ya Kinshasa.	https://www.voalingala.com/a/fifa-endimi-ete-ba-matches-ya-%C3%A9liminatoires-ya-mondial-qatar-2022-ebetama-lisusu-na-stade-des-martyrs/6253891.html
sports	Président ya Madagascar atiye avion mpo na match na ba Léopards	Président ya Madagascar Andry Rajoelina atiye mpepo mpo na komema pene na ba supporters nkama mitano na match ya 8e de finales mboka na ye ekobeta na Congo démocratique. Match yango ekobetama o’mokolo ya eyenga na Alexandrie, na Egypte. Tokundola ete ba Léopards ya Congo démocratique baleki lokola 2e meilleur 3e ya 16e de finales. Kasi ba Barea ya Madagascar baye bazali kosala CAN na bango ya yambo bakamwisi kino sik’oyo. Bazali bato bya yambo na groupe B, bapolisaki kutu Nigeria 2-0. Kasi na bamatches eleka, RDC elonga mbala ebele liboso ya Madagascar. Ba Barea babongoli mingi lisano na bango mpe basani na bango. 	https://www.voalingala.com/a/pr%C3%A9sident-ya-madagascar-atiye-avion-mpo-na-match-na-ba-l%C3%A9opards/4984992.html
sports	Kobe Bryant akufi na likama ya hélicoptère	Gouverneur ya Californie na maire ya Calabasas basakoli ete Kobe Bryant, mosani ya basketball ya kala, akufi na likama ya hélicoptère. Lakers Los Angeles, équipe na ye, etindaki bato kotala na esika ya likama. Liwa lya ye ekomi mokolo moko nsima mosani mosusu ya Lakers Los Angele, LeBron James abotoli ye esika ya misato ya mosani atiya ba points (bilembo) mingi koleka na lisitwale ya NBA. Hélicoptère yango ekweyi na mwa ngomba pene na Calabesas mpe bato mitano bakufi na kati, elobi TMZ. Kobe Bryant azalaki na mibu 41. Kobe Bryant alonga mbala mitano championnat ya NBA na Lakers Los Angeles. Atiya koleka 30.000 points ntango abetaki lokola basketteur professionnel. Likama lyango akomi mokolo moko nsima LeBron James azwi esika na ye ya mosani ya basket ya NBA ya misato na kotiya bilembo koleka na lisitwale ya NBA.   	https://www.voalingala.com/a/kobe-bryant-akufi-na-likama-ya-h%C3%A9licopt%C3%A8re/5261059.html
sports	Madeleine Malonga akomi elombe ya molongo ya Judo	Madeleine Malonga abimi elombe ya molongo na Judo mpo na babundi ya basi ya nse ya 78 kg na Tokyo na Japon. Elonga na ye ya liboso Ndeko mwasi Malonga alongi na finale na ippon mobundi ya Shori Hamada oyo azalaki kino liboso na bituma elombe ya molongo. Elenge mwasi ya mibu 25, baboti baye bazali ya Congo Madelein Malonga abundaki mpo ekolo France. Kolonga na Japon, yango nazalaki kozela. Nakanisi ete nsima mobu moko, ekozala lisusu wolo, alobi na chaiine L’Equipe.	https://www.voalingala.com/a/madeleine-malonga-akomi-elombe-ya-molongo-ya-judo/5063360.html
sports	Cristiano Ronaldo azwami na COVID-19	Mosani ya ndemboi ya Portugal Cristiano Ronaldo azwami na COVID-19. Akozala te na lisano likobetama mercredi na Suède na Lisbonne (Portugal) mpo na Ligue des Nations. Fédération portugaise ya ndembo (FPF) na makolo nde epesi sango yango na liyebisi. Ronaldo amonisi te bilembo bya COVID-19 kasi atiami na bokangami na ndako, elobi FPF. Basani basusu ba équipe ya Portugal batalamaki mardi na ntongo mpe bamonisami te na COVID-19. Kasi na club na ye Juventus epayi awuti, basani basusu bazwami mpe COVID-19 mpe batiamaki na bokangami. Basani basusu ya ba clubs misusu mpe bazwami na yango. Lokola Naby Keïta ya Liverpool. Pene na basani zomi ya continent ya Afrika bazwami mpe na COVID-19. Ba sanza eleki, Neymar na basani basusu ya Paris Saint-Germain ya France lokola Kylian Mbappé bazwamaki mpe na yango.	https://www.voalingala.com/a/cristiano-ronaldo-azwami-na-covid-19/5619665.html
sports	Katumbi azwi palata ya mokambi ya malamu koleka na CAF Awards	"Moïse Katumbi apesameli palata ya mokambi ya malamu ya koleka ya ba clubs ya football na Afrika, mardi na milulu ya CAF Awards 2019, na Hurghada, na Egypte. Mokambi ya TP Mazembe azali bongo se Congolais moko oyo azwi mbando na CAF Awards 2019. ""Ezali lokumu monene kozwa mbano ya CAF Awards ya président ya maluma koleka ya ba clubs. Ezali mbano ya staff, ba joueurs mpe ya fans ya TP Mazembe… Napesi yango na bana ya mboka na ngai ya Beni baye bazali na mpasi mpe na bandeko banga banso ya basi mpe mibali ya Afrika!,"" elobaki M. Katumbi nsima na kozwa palata na ye. Na molongo ya joueur ya malamu koleka, CAF Awards 2019 epesamelaki na moyi Sénégal Sadio Mané ya Sénégal oyo abetaka na Liverpool. Algérie nde équipe nationale ya mibali ya malamu koleka ya 2019. Djamel Belnadi ya Algérie nde azwi mbando ya entraîneur ya malamu koleka. Joueur ya elenge nde Achraf Hakimi ya Maroc. Youcef Belaili, joueur ya 2019 oyo apetaka na Afrika. Prix spécial epesami na Kodjovi Obilale ya Togo. Joueuse ya malamu koleka, Asisat Oshoala ya Nigeria. Equipe ya basi nde ya Cameroun. Entraiineur ya malamu ya basin de Desiree Ellis ya Afrique du Sud Mpe Fédération nde Egypte.   "	https://www.voalingala.com/a/katumbi-azwi-palata-ya-mokambi-ya-malamu-koleka-na-caf-awards/5237206.html
sports	PSG champion ya France, championnat ekatani mpo na COVID19	PSG (Paris Saint Germain) elongi championnat ya football ya Ligue 1 ya France lokola momekano moye ya mobu mokami na mbalakaka mpo na COVID19. Na bomemami ya Neymar, Kylian Mbappé elongo na baninga ba bango basusu, PSG ezwi nkeni ata champion ekomi mpeza na suka te. Milulu ya bopesi nkeni misalaki na visioconférence. Conseil d’administration ya Ligue (LFP) epesi nkeni kasi bato bazalaki te. Ministre ya yambo ya France, Edouard Philippe asakolaki mardi mabongisi ya kofungola mbola, alobaki saison 2019-2020 ya sport (masasno) professionnels ekozonga te. Ekomi elonga ya libwa ya PSG ya championnat ya France, lokola Marseille. Ba équipes mibale miye mizali nsima na Satint-Etienne oyo ezali na ellonga 10. PSG na OM nde bakopeta C1 Championnat ya Europe, Ligue des Champions. Rennes, 3e eza qualifié mpo na tours préliminaires. Lille, 4e, ekozala na Ligue Europe.	https://www.voalingala.com/a/psg-champion-ya-france-championnat-ekatani-mpo-na-covid19/5399349.html
sports	Russie ekobeta Mondial te mpo na bitumba na Ukraine, kolanda mokano mwa Fifa	Fifa esakoli ete équipe nationale ya Russie ekobeta Coupe du monde ekoya te mpo na bitumba mampinga mazali kosala bitumba na Ukraine wuto sika mikolo mitano. Mokano mwango mosakolami na liyebisi Fifa (Fédération internationale ya football association) ebimisi elongo na EUFA (Fédération européenne ya lisano lya ndembo). Liyebisi lyango lilobi été ba équipes ya Russie banso batelemisami na mimekano minso ya molongo mpo na ntango suka eyebani nanu te. Fifa na UEFA baskoli na siki siki ete Russie elongolami na Coupe du monde eye phase finale na yango ekobetama na sanza ya zomi na moko ekoya na Qatar. Fédération eboyi mokano mwango mpe epameli Fifa na UEFA na mikano mya kokabola bato. Ba clubs ya mibali ya Russie ekokoka bongo kobete te finale ya ligue ya ba champions ya UEFA. Mingi mingi, Spartak Moscou eye etikalaki yango moko club ya Russie na Coupe d’Europe elongwe mpe na na Ligue Europa. Mbano ya bitumba ya Russie emonani ata na Premier Ligue na lisano lya ndembo na Angleterre. Mokolo Chelesea, nsomi ya Russie Roamn Abramovitch, asakolaki wuto mokolo mwa mposo ete apesi bokambi ya Chelsea FC na maboko ma mokambi ya Fondation ya Chelsea, kasi eyebani te mpo ngonga boni. Yambo na match ya lobi na Liverpool. Ba capitaines ya ba clubs mibale, Chelesea na Liverpool, bakotaki na pelouse na fololo ya Langi ya bule na mosaka eye ezali bendele ya Ukraine. Liverpool nde elongaki match yango na tirs au but. Ndenge moko moko mpe basi ya Russie bakopesa lisusu Euro te na Angleterre na sanza ya sambo.  Bitumbi misusu mpe bipesalami na Russie na masano misusu lokola Boke, Escrime, natation, athlétisme mpe basketball.	https://www.voalingala.com/a/russie-ekobeta-mondial-te-mpo-na-bitumba-na-ukraine-kolanda-mokano-mwa-fifa/6463586.html
sports	Mazembe enyefuli CA Africain 8-0, record	TP Mazembe abeti CA Africain mangenda 8 contre 0 na match ya Ligue africaine des champions. Mongete ya yambo ya Mazembe etiyamaki na Mondeko na 11’.  Na nsimba nde mingete ekotaki lokola manoka. Mika na 13’, Muleka na 37’, Mondeko lisusu na 39’, Muleka na 61’, Mputu na 76’, Elia na 80’ mpe Mputu lisusu na 83’.  Elonga ya Mazembe ezali record. Club moko te etiya mingete mwambe na niveau ya ba groupes na Ligue africaine des champions.	https://www.voalingala.com/a/mazembe-anyefuli-ca-africain-8-0-record/4834311.html
sports	Basketball Africa League: Match ya yambo Patriots (Rwanda) na Rivers Hoopers (Nigeria)	Match ya liboso ya Basketball Africa League (BAL) eye ezali kobetama na lisungi lya NBA mpe na boyokani na VOA, ekozala o'mokolo ya Eyenga 16 mai 2021 na Kigali, Rwanda, kati na Rivers Hoopers (Nigeria) na the Patriots (Rwanda). Ba clubs 12 bakondogwana na momekano ya mposo mibale. ​Botala ba matche na www.thebal.com to boyoka ba stations radio FM ya VOA-1400 TU (1500 Kinshasa, Brazzaville to 1600 Lubumbashi, Goma na Kisangani). Bangui, CAR 101.7 FM Brazzaville, Congo and Kinshasa, DRC 104.3 FM Matadi, Mbuji-Mayi and Kananga on 93.5 FM Pointe Noire 98.3 FM Lubumbashi 102.8 FM Bukavu 97.4 FM Goma 96.2FM Kisangani 97.7 FM  #BALonVOA2021	https://www.voalingala.com/a/basketball-africa-league-match-ya-yambo-patriots-(rwanda)-na-rivers-hoopers-(nigeria)/5891569.html
sports	Ba Léopards babetami lisusu fimbu na CAN 2019 na ba Pharaons (0-2)	Equipe nationale ya ekolo Congo démocratique ezwi fimbu ya mibale mercredi liboso ya Eyypte (0-2) na phase finale Coupe d'Afrique des Nations na ezali kobetama na Egypte. Ba Léopards batikali lisusu na libaku ya monene mpenza te mpo na koleta na 8e ya finales. Bazali kobenda mokili ya groupe A na bilembo libungu tulu. Egypte ekomi na esika ya yambo na elonga mibale, na bilembo 6. Nsima na Pharaons ya Egypte, ezali nde ba Crànes ya Ouganda na bilembo 4, elonga moko na match nul moko, mercredi liboso ya ba Warriors ya Zimbabe. Zimbabwe nde eye liboso ya RDC nsima na match nul 1-1 mercredi na ba Crànes. Na match na bango ya mercredi, ba léopards bazwaki mongete ya yambo na 25' na Ahmed Elmohamady. Mohamed Salah abakisaki mongete ya mibale na 43'. Etikali match moko ya ba Léopards liboso ya Warriors. Soki ba Léopards balongi na mingete mingi na macth etikali na ba Warriors ya Zimbabwe bakoki kozala ba 3e ya malamu mpe koleka.	https://www.voalingala.com/a/ba-l%C3%A9opards-basuki-awa-na-can-2019/4975225.html
sports	Neymar atali Pele na mbeto ya hôpital na Paris	"Mobeti ndembo Neymar Jr. akendaki kotala Pelé na hôpital moko ya Paris epayi wapi mosani oyo ya kala ya football azali kosalisama na infection urinaire. Na photo etiami na Instagram o’mokolo ya lundi, Neymar avandi pene na ""djogo"" Pelé, bango mibale bazali koseka. Pelé azali na lopitalo banda mokolo ya mercredi moleki. Azali na mibu 78."	https://www.voalingala.com/a/neymar-atali-pele-na-mbeto-ya-h%C3%B4pital-na-paris/4867067.html
sports	CHAN Cameroun 2021: RDC na Congo-Brazzaville baleki na ¼ ya finales	Ba Léopards ya RDC na ba Diables rouges ya Congo-Brazzaville baleki na ¼ ya finales ya CHAN 2020 na Cameroun nsima na elonga bazwi, ngambo na ngambo, liboso ya Niger mpe Libye lundi. Ba Diables rouges nde basali bikamwa na kowuta na elongo ya suka mpe koleka na esika ya mibale. Basani ya Congo-Brazzaville bazwi elonga na bango ya yambo lundi 1-0 liboso ya Chevaliers ya Méditerranée ya Libye na nzela ya mongete Gautrand Ngouenimba na minute ya 50. Elonga eye epesi ba Diables rouges nzela ya kokoma na bilembo minei, liboso lya Niger (2 pts) mpe Libye (2 pts). Ba Léopards nde balendisi elikya na bango mpo bazali na bilembo minei (4) yambo na matche na bango ya lungi liboso ya Mena ya Niger. Basani ba RDC bakomi na bilembo sambo (7) nsima na elonga na bango likolo na Mena ya Niger. Ba Léopards balongi na mongete ya suka nantango Amedé Masasi atiaki na 90+1’. Nzoka nde Niger ekomaki n mwa elikya nsima na kotia mongete na 73’ na Mossi Issa Moussa mpe kokokana na ba Léopards. Ba Congolais ya RDC bafungola to baningasaki monyama na 27’ na Kadima Kabangu. Ba Léopards bakokutana na ba Lions ya Cameroun, esika momeko moye mozali kobetama. Ba Diables rouges nde bakondongwana na Mali.	https://www.voalingala.com/a/chan-cameroun-2021-rdc-na-congo-brazzaville-baleki-na-%C2%BC-ya-finales/5751350.html
