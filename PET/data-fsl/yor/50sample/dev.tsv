sports	FIFAWWC -Ọ̀rọ̀ ti yanjú dé ibì kan lórí owó àjẹmọ́nú àwọn Super Falcons	Awọn agbabọọlu obinrin Naijiria joye Akintọla taku ni France. Ẹgbẹ́ agbabọọlu Super Falcons to ṣoju Naijiria ninu idije ife ẹyẹ agbaye tawọn obinrin to n lọ lọwọ ni France ti já Ìfẹsẹ̀wọnsẹ̀ parí, Germany di ẹrù ìyà aláwẹ́ mẹ́ta lé Najiria lórí. Ninu idije ti ikọ agbabọọlu Germany ti fun wọn ni ami ayo mẹta si odo ni Super Falcons ti já kuro ninu idije tọdun 2019. Kete lẹyin eyi ni iroyin gba igboro kan pé wọn ti taku sinu iyara ile itura wọn pe awọn ko ni tẹ̀ta afi ti ijọba Naijiria ba san owó ajẹmọnu awọn. Jane Nwaeze tó jẹ agbẹnusọ fawọn ọdọbinrin agbabọọlu Naijiria ṣalaye fun BBC pe irọ ni pe awọn Super Falcons n fẹhonuhan ni France. O ni diẹdiẹ ni awọn agbabọọlu naa n kuro nile itura ti wọn wa nitori ọtọọtọ ni wọn de si France ati pe ọtọọtọ nibi ti wọn n lọ. Koko ti BBC fidiẹ mulẹ ni pe tootọ ni inu awọn agbabọọlu naa ko dun si aisan owo ajẹmọnu wọn bi o ti yẹ. Colin Udoh to jẹ agbẹnusọ Super Eagles tẹlẹ ni ọkan lara awọn agbabọọlu naa ṣo fun oun pe awọn owo ajẹmọnu mii ti pẹ. O ni omii wa lati idije pẹlu Gambia ati Senegal lọdun meji sẹyin. Akọroyin BBC to wa pẹlu ikọ agbabọọlu naa nile itura ti wọn wa ni France sọ pe lẹyin ọpọlọpọ ipade ọrọ ti n yanju lọ. O ni ọkan ninu awọn agbabọọlu ti ko fẹ ki wọn darukọ oun sọ pe awọn ṣẹṣẹ pari ipade pẹlu alakoso ere bọọlu Naijiria NFF ni. O ni wọn ti fi da gbogbo agbabọọlu loju pe awọn yoo san ajẹmọnu naa laipẹ ki onikaluku le pada si ibudo rẹ. Eyi kii ṣe igba akọkọ ti awọn agbabọọlu Naijiria maa fariga lori aisan owo ajẹmọnu wọn gẹgẹ bi ajọ NFF ṣe ṣeleri fun wọn. Bẹẹ, awọn Super Falcons naa ti joye Akintọla taku yii lọdun 2016 ni Cameroon ati nigba ti wọn fẹhonuhan ni Abuja lẹyin idije pe wọn ko san awọn owó ajẹmọnu awọn. Bayii, wọn ni ajọ NFF ti gba lati san owo ajẹmọnu wọn laiyọ ti kikopa ninu ife ẹyẹ agbaye ti FIFA san silẹ.	https://www.bbc.com/yoruba/ere-idaraya-48735321
religion	SCOAN: Lati igba ti TB Joshua ti lọ ni ijọ naa ko ti tẹsiwaju mọ nitori ọrọ ta ni yoo ṣe adari rẹ to n jẹyọ- Ìjọ SCOAN	Ijọ SCOAN, iyẹn Synagogue ti oludasilẹ rẹ, Wolii TB Joshua jade laye loṣu diẹ sẹyin ti ṣalaye pe nnkan o fi gbẹ rọgbọ lori ọrọ tani yoo ṣe olori ni ijọ naa lẹyin ti ilumọọka wolii naa ti jade laye. Ninu atẹjade kan ti wọn fi sita ninu eyi ti wọn ti sọrọ lori idajọ ile ẹjọ to ni ki wọn yan iyawo oloogbe naa gẹgẹ bi ọkan lara awọn ọmọ igbimọ majẹobajẹ ijọ naa leyi ti waye. Ọpọ lo n beere pe ki lo n ṣẹlẹ bayii ni ile ijọsin Synagogue lẹyin iku oludasilẹ ijọ naa, Oloogbe TB Joshua. Nibayii, ile ẹjọ giga apapọ nilu Eko ti buwọlu iyansipo iyawo TB Joshua gẹgẹ bi ọkan lara awọn ọmọ igbimọ majẹobajẹ ijọ naa ileejọsin naa. Onidajọ Tijjani Ringim pa aṣẹ yii lasiko to fi n gbe idajọ kalẹ lori ipẹjọ kan ti awọn ọmọ ijọ naa kan pe lorukọ awọn ọmọ ijọ. Wọn rọ ile ẹjọ pe koyan iyawo oloogbe TB Joshua gẹgẹ bi ọmọ igbimọ oluṣakoso ijọ naa ni ibamu pẹlu ilana ofin ijọ Synagogue to tọka si iye awọn ọmọ igbimọ ọhun. Wọn ni ọmọ igbimọ naa ni oludasilẹ ijọ naa nigba aye rẹ. Ati pe awọn meji to ku gẹgẹ bi ọmọ igbimọ ijọ naa ko laṣẹ labẹ ofin lati gbe igbesẹ kankan nipa ijọ ọhun nitori pe eeyan mẹta lo gbọdọ wa ninu igbimọ. Nitori pe ko si atako kankan latọdọ awọn ti wọn pe lẹjọ, ni ile ẹjọ ba paṣẹ pe ki orukọ iyawo TB Joshua o wọ igbimọ oluṣakoso  ijọ naa leyi ti yoo mu ojuutu ba ọrọ aṣiwaju nile ijọsin naa. Atẹjade ti ijọ naa fi sita lori idajọ ile ẹjọ ṣalaye pe lati igba ti TB Joshua ti lọ ni ijọ naa ko ti tẹsiwaju mọ nitori ọrọ ta ni yoo ṣe adari rẹ to n jẹyọ.	https://www.bbc.com/yoruba/afrika-58511671
entertainment	James Bond: Gbajúgbajà òṣèré, Sean Connery tó ṣe fíìmù James Bond tí jáde láyé lẹ́ní ọdún 90	"Gbajugbaja oṣere, Sean Connery ti gbogbo eniyan mọ si James Bond gẹgẹ bi orukọ ere to ṣe ti jade laye ni ẹni aadọrun ọdun. Oṣere Ilẹ Gẹẹsi naa ni o di ilumọọka nitori ipa to ko ninu fiimu James Bond to si kaakiri agbaye nitori ipa akọni to ko ninu ere naa. Awọn ẹbi rẹ ni o sun ni ko ji mọ ni ile rẹ to wa ni Bahamas. Amọ iroyin kan gbe e pe o ti n saarẹ fun igba diẹ sẹyin. Ọpọlọpọ ọdun lo ti fi kopa ninu awọn fiimu to lamilaaka, to si ti gba ami ẹyẹ Oscar, ami ẹyẹ Bafta lẹẹmeji ati Ami ẹyẹ Golden Globe ni ẹẹmẹta. Lara awọn fiimu to ti kopa ninu rẹ ni ""Diamonds are Forever,"" ''Hunter for red'' , ''October'', ''Indiana Jones'' , ''Last Crusader'' ati ''Rock''. Titit di oni ni awọn eniyan ṣi n ri gẹgẹ bi oṣere to datọ julọ lati se bii oṣere 007. Ni ọdun 1988 ni o gba ami ẹyẹ Oscar gẹgẹ bi oṣere to jẹ oluranlọwọ pataki ninu fiimu '' The Untouchables'', to si se bi ọlọpaa ile Ireland nibẹ. Ọdun 2000 ni Ọbabinrin Ilẹ Gẹẹsi fun un ni Ami Ẹ̀yẹ ''Knight'' ti aafin Holyrood Palace. Oṣu Kẹjọ, ọdun 2020 yii ni Sean Connery ṣe ayẹyẹ ọjọ ibi ẹni aadọrun ọdun lori ilẹ aye ko to di wi pe o di oloogbe."	https://www.bbc.com/yoruba/54762734
entertainment	Sanwo-olu gifts Iya Awero house: Gbajúgbajà òṣèré, Lanre Hassan tẹ́wọ́ gba ẹ̀bùn ilé tuntun	"Ẹni to ba ti fi paanu ile bo eeyan lori, gbogbo igba to ba ji laarọ, oo ni ṣẹ epe, adura lo ma maa ṣe fun un. Gbajugbaja oṣere fiimu Yoruba, Lanre Hassan ti ọpọlọpọ mọ si Mama Awero lo fi ọrọ yii fi idunu rẹ han si gomina ipinlẹ Eko, Babajide Sanwo-olu. ""Mi o mọ ohun ti mo le sọ, o ṣi n ya mi lẹnu ṣugbọn inu mi dun lonii, mi o ni le sọ pupọ. Mo dupẹ pupọ lọwọ yin gomina mi"". Kí ló lè fàá kí Yomi Fabiyi àti PA rẹ̀ máa fẹnu ko ara wọn l'ẹ́nu? Ṣé ǹkan ọmọkùnrín rẹ ò ní padà kéré báyìí? Wo tuntun tí onímọ̀ Sáyẹ̀nsì gbéjáde Iya Rainbow di ònílé tuntun, ilé méjì ni wọ́n fi ta á lọ́rẹ Wo fọ́tò àrà MC Oluomo, Pasuma àtàwọn òṣèré tíátà míì níbi ìṣílé Iyabo Ojo Ìgbín ní èmi àti ìyá mi máa ń he kiri, ká tó lee jẹun - Lizzy Anjọrin Iya Awero ki ẹnu bọ adura pe Oluwa a maa ran ijọba gomina Eko lọwọ ati pe Naijira ko ni bajẹ. Gẹgẹ bi atẹjade to wa loju opo Twitter agbẹnusọ eto iroyin fun gomina ipinlẹ Eko, Gboyega Akosile, ile oniyara mẹta ni gomina fun Iya Awwero ninu Ọgba ile tuntun kan ti wọn ṣẹṣẹ ṣe ifilọọlẹ rẹ ni agbegbe Igbogbo, ipinlẹ Eko. Ẹni aadọrin ọdun naa, Mama Awero jẹ agba ọjẹ lagbo oṣere fiimu Yoruba ati ti ede Gẹẹsi. Lẹyin ti o tẹwọ gba kọkọrọ ile naa nibi ayẹyẹ ifilọlẹ, ṣe lo bẹrẹ si ni ṣe adura fun gbogbo awọn to pawọpọ pẹlu gomina fi ẹbun banta banta yii ta a lọrẹ."	https://www.bbc.com/yoruba/56506722
health	Sexually transmitted diseases: Kọ́ńdọ́mù 587 mílíọ̀nù lọmọ Nàìjíríà ń lò lọ́dún	Iwadii kan ti ajọ Aids Healthcare center gbe jade ni ifọwọsowọpọ pẹlu ajọ to n gbogun ti ajakalẹ arun AIDS, NACA ati NOIPolls ti fihan pe ọrinlelẹẹdẹgbẹta o le meje rọba idaabobo condom lawọn ọmọ orilẹede Naijiria n lo lọdun. Amọṣa iwadi naa tun jẹ ko di mimọ pe bilisnu kan o le aadọja miliọnu rọba idaabobo kọndọọmu lorilẹ-ede Naijiria nilo lọdọọdun lati lee dẹkun ọwọja arun ibalopọ lorilẹede Naijiria. Awọn ajọ naa tun fi idi iwadii wọn mulẹ peiye alafo to wa laarin iye to wa nilẹ ati iye ti orilẹede yii nilo jẹ ọtalelẹẹdẹgbẹta ati mẹrin, 564. Iwadii ijinlẹ naa tun sọ ọ di mimọ pe awọn eeyan ẹkun aringbungbun ariwa (North Central), aringbungbun guusu (South-south) ati ariwa gusu (South east) orilẹede Naijiria lo n lo kọndọmu julọ. Bakan naa lo tun fi kun un pe awọn ọkunrin n lo kọndọmu ju awọn obinrin lọ.	https://www.bbc.com/yoruba/afrika-56080612
health	Wo àmójútó tí o gbọ́dọ̀ fún nkan ọmọkùnrin rẹ láti dènà ààrùn	Yoruba bọ̀, wọn ni imọtoto, lo le ṣẹgun aarun gbogbo. Eyi to tumọ si pe o ṣe pataki fun gbogbo eeyan, boya ọkunrin tabi obinrin, lati maa ṣe imọtoto ara wọn. Bo ṣe ṣe koko fun obinrin lati maa  ṣamojuto oju ara rẹ, naa lo ṣe pataki fun ọkunrin. Nitori naa, ẹ jẹ ka ṣe agbeyẹwo diẹ lara ọna ti ọkunrin le gba mojuto nkan ọmọkunrin rẹ, lati dena aarun. Diẹ lara nkan ti awọn onimọ nipa ara sọ ree: Fifi ọsẹ tabi awọn ọṣẹ olomi igbalode (shower gel) fọ nkan ọmọkunrin rẹ ju bi o ṣe yẹ, le fa ọgbẹ. Fifi omi to lọ wọọrọ fọ, ni ẹẹkan lojumọ, ki o si fi aṣọ nu u ko gbẹ, ti to lati dena aarun. Ti o ba fẹ lo ọṣẹ, rii daju pe ọṣẹ ti ko ni kẹmika to le, ko si jẹ ọsẹ ti ko ni òórùn, lati dena ki nkan ọmọkunrin maa yun ọ. Ma ṣe lo atike tabi lọfinda si nnkan ọmọkunrin rẹ - o le mu ki o maa yun ọ tabi bó. Yatọ si awọn nkan ti a mẹnuba yii, o ṣe koko fun ọkunrin lati maa ṣe imọtoto abẹ nkan ọmọkunrin ati ẹpọ̀n rẹ. Ti òógùn ba darapọ mọ irun abẹ, oorun buruku ni yoo maa jade nibẹ. Nitori naa ni o ṣe nilo fífọ̀ ni oore-koore, paapaa nitori pe àwọ̀tẹ́lẹ̀ (boxers) ma n bo wọn lati aarọ di alẹ. Lakotan, lọ si ọdọ dokita rẹ ti o ba ṣakiyesi kókó tabi pe nkankan wú sinu nkan ọmọkunrin rẹ. Orisun - NHS	https://www.bbc.com/yoruba/articles/c516r5510q5o
politics	PDP: Ọjọ́rú la máa mọ̀ bóyá Jonathan ṣelòdì sí PDP ní ìdìbò Bayelsa	Ẹgbẹ oselu PDP ti ni ibi ipade awọn igbimọ amusẹya ẹgbẹ oṣelu PDP ti yoo waye lọla ni awọn yoo ti se agbeyẹwo bi eto idibo ṣe lọ ni ipinlẹ Kogi ati Bayelsa. Akọwe ẹgbẹ oṣelu PDP, Kola Ologbondiyan lo sọ ọrọ yii lasiko to n ba BBC Yoruba sọrọ. Eyi ko ṣẹyin bi awọn adari ẹgbẹ oselu APC ni ipinlẹ Bayelsa ṣe ṣe abẹwo si Aarẹ tẹlẹri, Goodluck Jonathan lẹyin idibo sipo gomina to waye ni Bayelsa. Minisita abẹle fun ọrọ to jẹmọ epo bẹntiroolu, Oloye Timipre Sylva ati Gomina ti wọn dibo yan ni ipinlẹ Bayelsa, David Lyon pẹlu awọn to lo ṣe abẹwo naa. Ologbondiyan ni nibi ipade Ajọ amuṣẹya naa ni awọn yoo ti yanayan ipa ti ẹgbẹ oṣelu PDP ko ninu idibo sipo gomina to waye ni ipinlẹ Bayelsa ati Kogi. O ni awọn yoo ṣe agbeyẹwo abẹwo ti ẹgbẹ oṣelu APC ṣe si Jonathan ati igbesẹ ti awọn yoo gbe lori rẹ. Ẹgbẹ oṣelu PDP kuna lati kẹsẹjari ninu idibo sipo gomina to waye ni ipinlẹ Bayelsa, lẹyin ogun ọdun ti wọn ti n ṣe ijọba ipinlẹ naa.	https://www.bbc.com/yoruba/media-50471223
religion	Àwọn obìnrin ìlú Owo ṣe ìwọ́de, wọ́n bẹ Ògún lọ̀wẹ̀ sí àwọn tó kọlu Ṣọ́ọ̀ṣì nìlùú nàá	Ogunlọgọ awọn obinrin, lọmọde, agba ati adelebọ ati arugbo, lo tu jade lonii nilu Owo, lati ṣe iwọde lẹyin ipaniyan to waye ninu ijọ Aguda St. Francis lọjọ aiku. Awọn obinrin ọhun to wọde yika gbogbo ilu n sọ awọn ọrọ aṣẹ ati èpè pe ki ẹsan wa sori awọn to ṣe ikọlu ọhun. Yatọ si pe wọn rin kaakiri, gbogbo awọn obinrin naa lo ja ewe dani, eyi to jẹ apẹrẹ aidunnu si iṣẹlẹ kan. Lẹyin ti wọn yipo ilu tan, ni wọn korajọ si oju kan, nibi ti wọn ti da àdá ati awọn ọ̀bẹ jọ si ilẹ. Bi wọn ṣe da awọn ada naa jọ, ni wọn yiI ka, ti wọn si bẹ oriṣa Ogun lọwẹ lati gbẹsan. Bẹẹ ni ẹnikọọkan wọn n gba adura ati epe bo sẹ wu wọn. Lẹyin eyi ni iya arugbo kan, to jọ pe oun ni adari wọn, paṣẹ pe ki gbogbo wọn o bọ bata silẹ. Lẹyin naa lo mu àdín atì ọ̀bọ̀, to si da a si ori awọn ada ati ọbẹ ti wọn dajọ. Ẹnikan lara wọn to ba akọroyin BBC, Gift Andrew sọrọ, pẹlu omije loju, sọ pe iru nkan bẹẹ ko ṣẹlẹ ri nilu Owo. “Adura wa ni pe Ọlọrun wa yoo fi  idajọ bẹ awọn oniṣẹ ibi naa wo, titi de irandiran wọn.” Lẹyin etutu ti wọn ṣe laarin ọja, ni wọn gbe iwọde wọn lọ si aafin Olowo ti Owo Aafin naa wa ni ẹyin ile ijọsin ti ikọlu ọhun ti waye. Olori ajọ to n mojuto iṣẹlẹ pajawiri ni Naijiria (NEMA) ẹka ti ipinlẹ Ondo, Osun ati Ekiti, Kadiri Olanrewaju, sọ fun BBC iye eeyan to kagbako ninu ikọlu ti awọn agbebọn ṣe si ile ijọsin St. Francis Catholic Church, nilu Owo, ipinlẹ Ondo. Ọgbẹni Olanrewaju sọ pe ni ileewosan FMC Owo, wọn gbe apapọ eeyan mọkandinlogoji wa sibẹ, agbalagba mẹrindinlọgbọn, ọmọde mẹtala. Ninu wọn ni oku agbalagba mẹfa wa, ati ti ọmọde meji. Tí ẹ̀yin gómìnà bá fọwọ́ lẹ́rán, Yorùbá yóò já fún ara wọn - Ooni Ni ileewosan St. Louis Catholic, oku eeyam mẹtala ni wọn gbe de ibẹ, ti eeyan mejidinlgoun si n gba itọju lọwọ. Ni ileewosan aladani kan, eeyan kan pere lo n gba itọju lọwọ, wọn ti tọju eeyan meje ti ko farapa pupọ, wọn si ti lọ sile wọn pada. Nileewosan aladani yii kan naa, wọn gbe oku eeyan kan lọ sibẹ. Apapọ awọn tp faragba ninu ikọlu naa jẹ mọkandinlọgọrin. Eeyan mejilelogun ti ku, awọn meje ti pada sile lẹyin itọju, aadọta ṣi wa nileewosan. Ọjọ buruku ni ọjọ Aiku, ọjọ Karun osu Kẹfa ọdun 2022 jakejado ilẹ Naijiria ati lawujọ agbaye nigba ti awọn agbebọn kan yabo ile ijọsin ijọ aguda kan nilu Owo. Orukọ ijọ naa ni St Francis Catholic Church to wa nilu naa. Nigba ti BBC Yoruba kan si ile ijọsin ọhun ti isẹlẹ ipaniyan ti waye, se ni a ri ti ẹjẹ kun ile ile ijọsin naa ati ita rẹ. Bakan naa ni a ri oku awọn eeyan kan ninu ile ijọsin naa amọ a ko le sọ apapọ iye ẹmi to ba isẹlẹ naa lọ. Awọn eeyan to fori sọta ikọlu ni sọọsi nilo ẹjẹ: Bakan naa ni BBC Yoruba tun kan sawọn ile iwosan meji, St Louis at Federal Medical Centre ti wọn wa nilu Owo nibi ti wọn gbe awọn eeyan to farapa lọ. Nibẹ si ni awọn osisẹ ilera naa wa n rawọ ẹbẹ sawọn araalu lati wa fi ẹjẹ silẹ fun awọn eeyan ti ẹjẹ pupọ danu lara wọn lasiko ikọlu naa. Bakan naa la ri pe awọn osisẹ agbofinro bii ọlọpaa ati Sọja ti de sile ijọsin naa lati maa ko oku awọn eeyan to fori sọta ikọlu ọhun. Akeredolu seleri lati mu awọn eeyan to sisẹ ibi ọhun: Nigba to se abẹwo sibi isẹlẹ, gomina ipinlẹ Ondo, Rotimi Akeredolu rọ awọn araalu lati fi ọwọ wọnu lori isẹlẹ naa, ki wọn ma si se gba ẹsan.	https://www.bbc.com/yoruba/articles/c99r981wye2o
politics	2023 Presidential Election: Wo Ìyá ẹni ọdún 102 tó fẹ́ díje du ipò Ààrẹ Naijiria lọ́dún tó ń bọ̀	"Iya ẹni ọdun mejilelọgọrun kan ti kede erongba rẹ lati dije du ipo Aarẹ Naijiria ninu eto idibo gbogbogo ti yoo waye lọdun 2023. Iya agba naa, Nonye Josephine Ezeanyaeche sọ pe oun ni erongba rere fun Naijiria ti awọn araalu ba le dibo yan oun. Ezeanyaeche, ti ọpọ ti apẹle rẹ n jẹ ""Mama Africa' tabi 'living legend' jẹ ọmọ bibi ilu Aguata, ni ipinlẹ Anambra. Oun naa si ni oludasilẹ ẹgbẹ 'Voice for Senior Citizens of Nigeria' eyii to jẹ ẹgbẹ to n ja fun ẹtọ awọn arugbo ni Naijiria. Nigba to n sọrọ lorukọ iya agba aa, aarẹ ẹgbẹ ọhun, Caro Nwosu ni ""Ti awọn ọmọ Naijiria ba kọ lati kopa ninu eto oṣelu, mama ti sọ pe oun ti sẹtan lati dije du ipo."" ""O ti ni alakalẹ awọn eto to fẹ fi tukọ Naijiria, o si ni ero rere fun Naijiria, iyẹn ti awọn eeyan gidi ba kọ lati wa dije."" Iroyin ni iya naa ti gba oniruru ami ẹyẹ fun akitiyan rẹ si ẹtọ ọmọniyan ati atunṣẹ orilẹ-ede. Lara awọn ami ẹye to ti gba ni ami ẹye alaafia ilẹ Afrika, iyẹn African Peace Award, ti ọdun 2021. Ni bayii, iya agba naa ti darapọ mọ awọn eeyan ti wọn ti fi erongba wọn lede lati tukọ Naijiria lọdun to n bọ. Awọn ọmọ Naijiria kan ti bẹrẹ si n fi erongba wọn lede lẹyin ti mama agba naa kede erongba rẹ tan. Bi awọn kan ṣe n sọ pe ti irufẹ eeyan bii Muhammadu Buhari ati Bola Tinubu ba le tukọ Naijiria, mama naa ni ẹtọ sii, lawọn mii n sọ pe eremọde lasan ni iya agba naa n ṣe. Bẹẹ lawọn mii n sọ pe mama ọhun yoo ṣiṣẹ ju Aarẹ to wa lori bayii oye lọ. Ẹwẹ, ọpọ awọn mii ni ki mama ""lọ sẹmpẹ"" nitori awọn ko fẹ arugbo ni ipo oṣelu mọ."	https://www.bbc.com/yoruba/60427199
politics	Kí ló mú Sanusi kọrin bù Gómìnà ìpínlẹ̀ Kano, Abdullahi Ganduje?	Wọn fi ẹsun kan Sanusi pe o kọrin bu Gomina lootọ, amọ kii ṣe Emir Sanusi Lamido Sanusi  la n sọ. Olorin kan nipinlẹ Kano ti orukọ rẹ n jẹ Sanusi Abdullahi, lo ri ibinu ọlọpaa lori ẹsun pe o kọrin bu Gomina Abdullahi Ganduje. Lati ọjọ abamẹta ni ileesẹ ọlọọpa ni Sanusi ti wa ni ahamọ lọdọ awọn. Fọnran fidio orin naa ti n ja rainrain loju opo Whatsapp. Ninu rẹ, a ko ri oju ẹni to kọrin naa nitori pe iha ati ẹyin lo kọ si oju kamẹra. Eyi si ti mu ki awọn eeyan maa beere pe, bawo ni ọlọpaa ṣe mọ pe Sanusi lo kọrin bu Gomina, nigba ti wọn ko ri oju rẹ. Amọ ṣa, agbẹnusọ ọlọpaa nilu Kano, DSP Abdullahi Haruna sọ fun BBC pe, awọn ti wọ Sanusi lọ si iwaju adajọ nibi ti yoo ti wi tẹnu rẹ. ''Mi o le sọ bo kọrin bi ko kọrin, amọ a ti gbe lọ si ile ẹjọ lati wi tẹnu rẹ'' Lati igba ti wọn ti mu Abdullahi, awọn mọlẹbi rẹ ti n ja fitafita lati ri pe wọn tu silẹ. Ọrọ gbọna mi yọ lọjọ Iṣẹgun, nigba ti iroyin lu sita pe awọn ọlọpa ti mu olorin to kọ orin naa gangan, nibi ti o ti n di ẹru lati sa nilu. Awọn mọlẹbi Abdullahi lero pe eleyi yoo mu ki wọn tu silẹ. Ẹgbọn rẹ, Jamilu Abdullahi to ba BBC sọrọ ni, awọn yoo wa owo itanran lọdọ ọlọpaa lẹyin ti wọn ba tu silẹ. Jamilu salaye pe, ''wọn mu Sanusi ni iṣoju iyawo rẹ lọjọ abamẹta. Iṣẹlẹ yii fọwọ bani lẹmi tori pe, oun kọ lo kọ orin to n ja rainrain yii'' Iṣẹju mẹsan gbako ni ẹkunrẹrẹ orin naa, to si ni awọn ọrọ eleyi to bẹnu atẹ lu Gomina Ganduje.	https://www.bbc.com/yoruba/afrika-48679854
sports	Ó di gbéré, Ole lọ! Manchester United yọ Ole bí ẹni yọ jìgá gẹ́gẹ́ bí akọ́nimọ̀ọ́gbá wọn	Lẹyin ọ rẹyin, ẹgbẹ agbabọọlu Manchester United ti le akọnimọọgba wọn, Ole Gunnar Solskjaer, lọ lẹyin ti Watford lu wọn ni alubami pẹlu ami ayo mẹrin si ẹyọkan ninu idije Premier League. Man U fi ikede yii lede loju opo Facebook rẹ lọjọ Aiku. Ẹgbẹ agbabọọlu naa ni o nira fun awọn lati le Ole danu amọ, awọn ni lati ṣe bẹẹ nitori nkan ko ṣẹnu 're fun Man U mọ. Michael Carrick ni yoo maa ṣe akoso Man United bayii titi ti wọn yoo fi yan akọnimọọgba fidihẹ.	https://www.bbc.com/yoruba/ere-idaraya-59364342
entertainment	Celebrities 2022 greetings: Wo bí àwọn gbajúmọ̀ tí ẹ̀ fẹ́ràn yìí ṣe tẹ̀ẹ́ wọ́nú ọdún 2022 àtí ohun t'Ọ́lọ́hun gbé wọn borí	"Ọpọlọpọ awọn gbajumọ lagbo orin, adẹrinpoṣonu ati fiimu lo ti n fi ẹmi imoore wọn han fun Ọlọrun atawọn ololufẹ wọn. Wọn o ṣe eyi lasan, ọpọ wọn lo tu aṣiri ohun toju wọn ri lọdun to kọja gẹgẹ bi idi ti wọn fi n dupẹ. Diẹ lara awọn to n ki awọn ololufẹ wọn ku ọdun niyi pẹlu oniruuru fọto ti wọn fi bẹrẹ ọdun tuntun ati ọrọ ti wọn fi ranṣẹ si awọn ololufẹ wọn. Gbajugbaja agba olorin obinrin Queen Salawa Abeni fi fidio sita lati dupẹ lọwọ Ọlọrun ati to fi ki awọn ololufẹ rẹ. O dupẹ lọwọ awọn eeyan fun atilẹyin wọn la ọdun 2021 ja to si gbadura pe Ọlọrun yoo maa bukun fun wọn. Woli Agba Ayo Ajewole Gbajugbaja apanilẹrin ni Ayo Ajewole ti ọ̀pọ mọ si Woli Agba. Oun naa fi akanṣe fọto ikini ku ọdun tuntun sita lati ki gbogbo awọn ololufẹ rẹ. O n dupẹ pe ati oun ati awọn ololufẹ rẹ jọ la ọdun 2021 ja wọ ọdun 2022 to si gbadura pe ọdun 2022 yoo mu ọpọ sii wa. Àsọtẹ́lẹ̀ 2022 àti ìgbésẹ̀ tí Pásítọ̀ Enoch Adeboye fẹ́ gbé lórí ìdojúkọ Nàìjíríà nìyí Ilẹ̀ ń j'ẹ̀nìyàn! Ka nípa àwọn Ìlúmọ̀ọ́ka tó dágbére fáyé ní 2021 Gbajugbaja oṣere ti ọpọ mọ si Funke Akindele ki awọn ololufẹ rẹ pẹlu aworan ati ọrọ ikini ku ọdun tuntun to kọ soju opo rẹ. ItelediIcon, Mercy Aigbe, Mustapha Solagbade, Ella Kwam 1 -Awọn ọlọjọ ibi ọjọ ọdun tuntun Bi ọpọlọpọ awọn gbajumọ oṣere ṣe n ki awọn ololufẹ wọn ku ọdun tuntun lawọn wọnyii naa n gba ara ọtọ ikini lọtun losi toripe wọn n ṣe ayẹyẹ ọjọ ibi. Mercy Aigbe to fi fidio anura idupẹ rẹ soju opo rẹ kọ ọrọ le e lori pe niwoyi ọdun to kọja oun n la ipenija nla kọja to dẹru ba ẹmi oun. ""Mo sunkun lai le dakẹ, mo bi Ọlọ́run lẹjọ ti mo si n bere pe o ṣe le jẹ emi. Mercy Aigbe ni ninu gbogbo ẹ, oun ṣa n sọ fun ara oun pe ọmọ majẹmu ni oun. Torinaa ninu gbogbo ipenija rẹ, o tẹsiwaju lati maa yin Ọlrun logo ati gbigba adura lai ṣaarẹ ati awẹ ati itọrẹ aanu. Mo ta gbogbo dúkìá mí nítorí àìsàn tí kò gbóògùn tó ń sé mí – Kemi Afolabi Ohun tí CAN fi ṣíde ọdún 2022 fún gbogbo ọmọ Nàìjíríà  nìyí ""Lalẹ ọjọ kan mo sọ fun Ọlọrun pe to ba mu mi bori laalaa yii to fun mi ni ẹri lori rẹ maa yira nilẹ niwaju pẹpẹ Oluwa, maa fi sita loju opo ayelujara mi ki gbogbo aye le mọ pe Ọlọrun ologo ati alaanu ni ẹ"". O ni bi oun ṣe tẹsiwaju, ri si de, Ọlọrun ṣe e o si lọ san ẹjẹ rẹ niwaju Ọlọrun. Eyi waye ni deede ọjọ kini oṣu kinni ọdun 2022 to tun jẹ ọjọ ibi rẹ ati ọjọ ibi fun awọn akẹgbẹ rẹ ọkunrin meji: Itele ati Mustapha Solagbade to fi mọ iyawo tuntun ti gbajugbaja olorin Kwam 1 ṣẹ fẹ, Emmanuella. Gbajugbaja olorin ẹmi ni Adeyinka Alaṣeyori toun naa ṣẹṣẹ di gbajumọ lọdun to kogba wọ́le lọ yii. Lati igba naa lawọn eeyan ti n tẹle e. Alaṣeyori fi fidio orin ikini wọ inu ọdun tuntun ti oun ati ẹgbẹ olorin rẹ fi gbe Ọlọrun ga si oju opo rẹ lati fi ki gbogbo eniyan ku ọdun tuntun. Ọrọ iṣiti ati adura fun ọdun tuntun latẹnu adẹrinpoṣonu Agba Inaki. Ṣe ni gbajugbaja oṣerebinrin Jaiye Kuti tadi reke wọ inu ọdun tuntun to ni ki awọn ololufẹ rẹ tun ṣe ju bi wọn ti ṣe lọdun to kọja lọ."	https://www.bbc.com/yoruba/59847531
health	Seyi Makinde fẹ ṣanwó màálù tí wọ́n pa àti owó ìtọ́jú àwọn tó farapa	"Iroyin to gbalẹ kan ni pe awọn agbebọn yawọ adugbo kan n'Ibadan, wọn kọlu maalu, bẹẹ si ni awọn eeyan kan fi ara pa. Amọ ni kete ti awọn eeyan ri igbesẹ ti ijọba ipinlẹ Oyo pinu lati gbe lori rẹ ni wọn bẹrẹ si ni sọrọ lori ayelujara. Oniruuru ni iwoye awọn eniyan lori iwadii ati igbesẹ ọtun ti gomina fẹ gbe. L'ọjọ Abamẹta ni awọn agbebọn kan yawọ awujọ Alafara to n bẹ ni agbegbe Ologunẹru n'Ibadan, ti wọn si ṣekupa awọn maalu melo kan. Iroyin fi idi rẹ mulẹ wi pe awọn eeyan kan naa tun fi ara pa nibi iṣẹlẹ ọhun. Ileeṣẹ ọlọpaa ipinlẹ Ọyọ ati ijọba ipinlẹ Ọyọ ti fi ọrọ lede wi pe lootọ ni ikọlu naa waye, ninu eleyii ti wọn ti fi ibọn pa awọn maalu kan. Ninu atẹjade kan ti wọn fi lede lati ọwọ alukoro ajọ ọlọpaa nipinlẹ Ọyọ, Arakunrin Olugbenga Fadeyi, ṣe alaye wi pe lọgan ti Kọmisana ajọ ọlọpaa nipinlẹ Ọyọ, Ngozi Onadeko gbo iroyin nipa iṣẹlẹ naa ni o fi awọn ọlọpaa ṣọwọ si agbegbe naa lati ṣe ofintoto ohun to ṣẹlẹ. Bakan naa ni ileeṣẹ ọlọpaa ṣe alaye wi pe iṣẹ iwadii ti bẹrẹ lori iṣẹlẹ naa pẹlu igbiyanju lati ṣawari awọn agbebọn to ṣiṣẹ laabi naa. Ninu atẹjade naa ni Kọmisana ọlọpaa ti ṣe alaye siwaju si i wi pe ""ikọlu naa ko ni ohunkohun ṣe pẹlu ija laarin Yoruba ati Fulani"" gẹgẹ bi o ṣe parọwa si gbogbo eeyan ipinlẹ Ọyọ lati yago fun gbọyisọyi ti o ni ọwọ ẹlẹyamẹya ninu, ki ẹnikẹni ma si gbe igbẹsẹ ti o le da omi alafia ilu ru. Kọmisana ajọ ọlọpaa fi kun ọrọ rẹ pe ajọ naa yoo tẹsiwaju ninu ojuṣe rẹ lati maa daabo bo ẹmi ati dukiya awọn olugbe ipinlẹ naa. Nibayii, Gomina Ṣeyi Makinde ti paṣẹ fun ẹka ileeṣẹ ijọba to n ri si eto ilera lati gbọ gbogbo bukata itọju awọn eeyan to fi ara pa nibi ikọlu naa. Ninu atẹjade ti wọn fi ranṣẹ si awọn oniroyin lati ọwọ akọwe iroyin fun Gomina ipinlẹ Ọyọ, Taiwo Adisa, Makinde ṣe alaye wi pe awọn aṣoju ijọba ti oluranlọwọ pataki fun Gomina lori eto aabo, Sunday Odukoya le iwaju wọn ti ṣe abẹwo si ibi ti iṣẹlẹ naa ti waye. Bakan naa ni atẹjade naa tọka rẹ wi pe Gomina Ṣeyi Makinde yoo fun awọn eeyan to padanu maalu wọn ni ẹbun gba mabinu."	https://www.bbc.com/yoruba/56151110
health	Oxford AstraZeneca - Ìjọba àpapọ̀ ní kò séwu nípa abẹ́rẹ́ àjẹsára	"Yoruba ni eeyan kii daradara ko ma ku sibi kan, bẹẹ si ni a kii waye, ka ma ni arun kan lara. Bẹẹ lọrọ fẹ ẹ ri pẹlu abẹrẹ ajẹsara Oxford AstraZeneca to wa lati dena arun Coronavirus, eyi ti wọn ti ko wọ orilẹede Naijiria bayii. Lọwọ lọwọ bayii, ko din ni eeyan ẹgbẹrun mẹjọ to ti gba abẹrẹ ajẹsara naa nilẹ wa, gẹgẹ bi igbimọ amusẹya lori arun Coronavirus se wi. Amọ sa, ajọ naa ni ipinlẹ Kogi nikan ni ẹnikẹni ko ti gba abẹrẹ naa nitori bi isẹ atunse se n lọ lọwọ lori ẹrọ amunkan tutu rẹ, ti wsn yoo ko abẹrẹ naa pamọ si. Amọ nibayii, Kọmisana feto ilera nipinlẹ Eko, Akin Abayomi ti sisọ loju rẹ pe awọn ewu kan wa to rọ mọ gbigba abẹrẹ ajẹsara AstraZeneca naa. Dokita Abayomi ni lootọ ko si ohunkohun to se oun ni ọjọ akọkọ ti oun gba abẹrẹ ajẹsara naa amọ lọjọ keji ni ori n fọ oun, ti ara si tun n ro oun pẹlu. ""Lọjọ keji ni otutu n mu mi, ara n ro mi, ti oju ibi ti mo ti gba abẹrẹ naa si n dun mi amọ mo lo oogun ara riro, mo sere idaraya, ti mo si lọ sun. Nigba ti mo taji, se ni ara mi le koko, ti mo si wa daada."" Kaakiri agbaye, awọn orilẹede kan ti n fofin de gbigba abẹrẹ ajẹsara naa nitori abajade rẹ lara awọn eeyan kan ti wọn lo n mu ki ẹjẹ wọn di. Lọwọ lọwọ, orilẹede Spain, Germany, France, Italy ati Holland naa ti darapọ mọ awọn orilẹede to ti dawọ duro lori fifun awọn eeyan wọn ni abẹrẹ naa. Ohun ti wọn lo sokunfa igbesẹ wọn ọhun ni bi ẹjẹ awọn eeyan kan se n di. Amọ ajọ eleto ilera lagbaye WHO ti kede pe kawọn eeyan mase dẹkun gbigba abẹrẹ ajẹsara naa nitori ko si ewu ninu rẹ. WHO ni ko si ẹri kankan to daju nipa aleebu ti wọn ni abẹrẹ ajẹsara naa ni, eyi to ni se pẹlu ewu ẹjẹ didi. Nibayii, ijọba apapọ ti fọwọ gbaya fawọn araalu pe ko si ewu kankan nidi gbigba abẹrẹ naa. Dokita Shuaib Faisal, tii se akọwe apapọ fun ajọ eleto ilera alabọde ni Naijiria lo fọwọ gbaya bẹẹ pẹlu afikun pe, tori abẹrẹ ajẹsara Oxford AstraZeneca jẹ olowo pọọku, ko tumọ si pe ko pegede to."	https://www.bbc.com/yoruba/afrika-56411346
sports	Àlá àti ìlépa mi láti gba ife ẹ̀yẹ ‘World Cup’ ti dópin – Cristiano Ronaldo	Gbajumọ ẹlẹsẹ ayọ ọmọ orilẹede Portugal, Christiano Ronaldo ti sọ pe ala to ga julọ ti oun ni ni lati rii pe orilẹede Portugal pẹlu wa lara awọn orilẹede ti wọn n darukọ wọn pẹlu gbigba ife ẹyẹ agbaye.\nCristiano Ronaldo sọ eyi ninu ọr to fi soju opo ayelujara rẹ gbogbo lọjọ Aiku lẹyin ti Portuga fidirẹmi kuro ni idije ife ẹyẹ agbaye Qatar 2022 lọjọ Satide.\nIgba akọkọ niyi ti Ronaldo yoo sọrọ lẹyin ijakulẹ ikọ Portugal lọwọ Morocco. Ronaldo ni ala naa dopin lọjọ Satide amọ eyi ko yi ifọkansin oun fun orilẹede Portugal pada, biotilẹjẹ wi pe oniruru ọrọ alufansa leti oun ti gbọ.\nO ni lootọ oun ti gba oniruuru ami ẹyẹ kaakiri agbaye ati lorilẹede Portugal pẹlu ṣugbọn ko si eyi to le dabi ki Portugal gba ife ẹyẹ agbaye loju oun. “Mo ja fun un. Mo ja fun ala rere yii. Ni idije marun un, mo gba goolu wọle ni ide ife ẹyẹ agbaye laarin ọdun mẹrindinlogun ti mo fi wa pẹlu awọn odu agbabọọlu pẹlu atilẹyin ẹgbẹlẹgbẹ awọn ọmọ orilẹede Portugal. Mo fi gbogbo ẹmi mi silẹ fun un. Mi o fi igba kọọkan sinmi ala yii.\n“Amọṣa, fun ibanujẹ ọkan mi, ala yii dopin lana...” Morocco na Portugal pẹlu ami ayo kan si odo lọjọ Satide lati tẹ siwaju si ipele to kangun si aṣekagba. Igba akọkọ si niyi fun orilẹede kankan ni Afrika lati de ipele naa.\nKo daju pe Ronaldo yoo le tun kopa mọ ni idije ife ẹyẹ agbaye pẹlu bi o ṣe jẹ wipe yoo ti le lẹni ọdun mọkanlelogoji nigba ti idije miran yoo ba fi waye lọdun 2026.	https://www.bbc.com/yoruba/articles/c3g1218nypdo
sports	SARS: Ẹgbẹ́ agbábọ́ọ̀lù Remo Stars ní ikọ̀ SARS ló pa agbábọ́ọ́lú òun	Ẹgbẹ agbabọọlu Remo Stars ti fẹsun ipaniyan kan ikọ ọlọpa to n gbogun ti iwa idigunjale, Special Anti-Robbery Squad, SARS, nipinlẹ Ogun. pe ikọ naa lo pa Tiyamiyu Kazeem, to jẹ ọkan lara ọmọ ikọ ọhun. Alukoro ẹgbẹ agbabọọlu naa, Dimeji Oshode sọ ninu atẹjade kan pe, iṣẹlẹ naa waye lopopona Sagamu nigba ti ologbe ọhun ati akẹgbẹ rẹ, Sanni Abubakar n rinrin ajo. O ni awọn ikọ SARS da Kazeem duro, ti wọn si fi ẹsun kan pe o jẹ ọmọ Yahoo, oni jibiti ori ayelujara, nitori imura rẹ, ṣugbọn o ṣalaye fun wọn pe iṣẹ bọọlu gbigba ni oun n ṣe. Ẹni ti ọrọ naa ṣoju rẹ sọ pe, Kazeem fi kaadi idanimọ rẹ han awọn agbofinro naa gẹgẹ bi agbabọọlu, ṣugbọn wọn kọti ikun sii. Lẹyin-o-rẹyin, wọn fi panpẹ ofin mu, o si gba lati tẹle wọn lọ si agọ wọn. Ṣugbọn lẹyin ti wọn n gbe lọ loju ọna marosẹ Sagamu si Abeokuta, lo ba beere ibi ti wọn n gbe oun lọ, nitori ibi ti wọn dorikọ yatọ si ọna agọ awọn ọtẹlẹmuyẹ ọhun. Gẹgẹ bi atẹjade naa ṣe sọ, lẹyin eyii ni awọn ọlọpaa naa duro, ti wọn si tii jade ninu ọkọ wọn, eyi to mu ki ọkọ mii to n bọ kọlu, to si gba ibẹ jẹ Ọlọrun nipe. Ẹwẹ, ajọ ọlọpaa ipinlẹ Ogun ti sọ pe, ikọ SARS ipinlẹ naa ko mọwọ mẹsẹ ninu iṣẹlẹ ọhun. Agbẹnusọ fun ileesẹ ọlọpaa ipinlẹ Ogun, Abimbola Oyeyemi sọ fun awọn akọroyin pe, ikọ SARS kọ lo pa Kazeem, o ni lootọ ni ikọ naa kan fi pampẹ ofin mu pe o wọ aṣọ ṣọja. O ni lẹyin ti wọn n gbe lọ ni ọkọ wọn taku loju ọna, ṣugbọn nigba ti ologbe naa gbiyanju ati sọda loju popo, ni ọkọ miran kọlu. Ọpọ awọn ọmọ Naijiria ti bẹrẹ si ni n fi ero wọn lede, lẹyin iroyin iku agbabọọlu naa, ti wọn si n bu atẹ lu ikọ SARs naa.	https://www.bbc.com/yoruba/afrika-51602625
entertainment	Yollywood: E wo bí àwón òṣèré tíátà Yoruba ṣe ṣàjọyọ̀ ọdún Kérésìmesì	"Keresimesi ọdun yii o yẹ, o dun, o si larinrin pẹlu. Oriṣirṣi ọna ni awọn eeyan fi ṣe Keresi ọdun yii, bi awọn kan ṣe n jẹ ti wọn si n mu, lawọn mii n ṣe iranlọwọ fun awọn alaini. Awọn oṣere tiata Yoruba naa ko gbẹyin ni bi wọn ṣe ṣe ọdun naa loriṣiriṣi ọna. Ọna ti Funke Akindele fi  ṣe ọdun Keresi ni lati ṣe awọn ololufẹ rẹ loore. Gẹgẹ bi ọrọ to fi lede loju opo Instagram rẹ, Funke yoo mu tọkọtaya mẹta lọ jẹ igbadun eto ""Dubai Shopping Festival"" lorilẹ-ede United Arab Emirates. Bo tilẹ jẹ pe a ko lee fidi rẹ mulẹ pe Funke ni yoo san owo irinajo naa, ṣugbọn eyi jẹ anfani nla fun awọn ololufe rẹ lati lati rinrin ajo lo oke okun lai san kọbọ. Funke gba awọn  oloufẹ rẹ lamọran lati ma na gbogbo owo tan lasiko ọdun, nitori oṣu kinnin ọdun 2020 n kan lẹkun. Ni ṣe lo dabi ẹni pe ọwọ jẹlẹnkẹ ni ọdun ọhun ba de fun Faithia Williams. Oun naa ki awọn ololufẹ rẹ kaakiri orilẹ-ede agbaye loju opo Instagram rẹ. O ni akoko ọdun Keresi jẹ akoko lati fi ifẹ han si awọn elomiran, o si ran awọn tirẹ leti lati fọwọ tọ ọkan awọn elomiran nipa ṣiṣe rere lasiko ọdun ọhun. Ara ọtọ ni ayẹyẹ ọdun keresi ọdun 2019 gba yọ lati ọdọ Toyin Abraham. Fidio aladun kan bayii lo fi ki awọn tirẹ ku ọdun Keresi. Oun pẹlu idile rẹ lo wa ninu fidio ọhun. Iyabo Ojo naa fi fidio lede loju opo Instagram rẹ lati ki awọn ololufẹ rẹ ku ọdun Keresimesi. Ninu fidio ọhun ni Iyabo ti fi oju awọn ọmọ rẹ lede ninu yara,  ti oju wọn si da bi oju Baba Keresi. Lẹyin naa lo kọ akọle kan to sọ pe ""lati ọdọ wa si yin, a ki yin ku ọdun Keresimesi."" Bimbo Oshin naa ko gbẹyin lara awọn gbajugabja oṣere tiata Yoruba to n ki awọn tirẹ ku ọdun Keresi. O ni ""Mo ki ẹyin ololufẹ, ọrẹ ati ẹbi mi ku ọdun Keresimesi."" Bimbo pari ọrọ pe ""A o pade lọdun 2020 ni orukọ Jesu. Amin."""	https://www.bbc.com/yoruba/media-50912488
sports	AFCON 2019: Inú mi dùn pé mo jẹ́ ẹni àkọ́kọ́ tó ṣojú Nàíjíríà fún ìgbà 100	Iriri lo n jẹ́ agba, ko si se fi owo ra. Balogun tẹlẹ fun ikọ agbabọọlu Super Eagles , Joseph Yobo ti fọwọ sọya pe didun lọ̀san yoo so fun ikọ agbabọọlu ilẹ wa naa. Yobo ni tawọn ikọ asoju Naijiria ni AFCON 2019 ba lee se ara wọn lọkan, ti wọn gba bọọlu pẹlu irẹpọ, ti wọn si ri ara wọn bii ẹbi kansoso, wọn yoo gba ife ẹyẹ naa. Bakan naa ni Yobo ni inu oun dun lati jẹ agbabọọlu akọkọ ti yoo soju orilẹ́ede Naijiria ninu ere bọọlu fun igba ọgọrun.	https://www.bbc.com/yoruba/ere-idaraya-48722112
health	Protein Marasmus: Wo èwu tó wà nínú kí ọmọdé má ní èròjà Protein lára	Kii se ohun titun, ka maa ri awọn ọmọde ti ikun wọn yoo se kindinrin, ti ori wọn yoo tobi, ti ẹsẹ wọn yoo si tiirin. Ni ọpọ igba, ọmọ naa yoo maa se aisan, ti ko si ni ni ilera to peye, eyi tawọn obi rẹ ati ẹbi yoo di ẹbi rẹ lori isẹ aye. Amọ iwadii BBC nipa isẹlẹ yii ti fihan pe aisi eroja asaraloore ti wọn pe Protein lo n sokunfa iru aisan ati aidape ara fawọn irufẹ ọmọde bẹẹ. Ọpọ obi to ni iru awọn ọmọ bayii, to ba BBC Yoruba sọrọ lo ni ọwọ aye lo wa lara awọn ọmọ naa. Bakan naa ni iwadi wa fidi rẹ mulẹ pe ọrọ aje ọpọ idile to ni awọn ọmọ yii, lo ti dẹnu kọlẹ, paapaa ti ọwọja arun Coronavirus gan si da kun ohun to n se ọ̀rọ aje wọn. Ọpọ ninu irufẹ awọn idile yii si lo jẹ pe eroja afaralokun bii ẹba, fufu, amala ati irẹsi nikan ni wọn n fun awọn ọmọ wọn jẹ. Sugbọn awọn onisegun oyinbo to ba BBC sọrọ lori igbesẹ yii ni aini imọ ati aito eroja asaraloore lo n fa isẹlẹ yii lara ọmọde. Ẹkunrẹrẹ iwadiii BBC ree lori ọrọ naa.	https://www.bbc.com/yoruba/59188258
politics	Olórí ìjọba China tẹ́lẹ̀, Jiang Zemin jáde láyé	Olori ìjọba China nigba kan, Jiang Zemin, ti jáde laye lẹni ọdun mẹrindinlọgọrun. Àwọn ileeṣẹ iroyin ijọba ni China sọ pe ọsan Òjọru lo kú. Ipa kekere kọ ni Zemin ko fún ọpọlọpọ ọdún, ninu idagbasoke orile-ede China. Iku rẹ waye lasiko ti orisirisi iwọde alagbara n waye jakejado China, nitori isede COVID-19. Zemin gba ìṣàkóso China lẹyin ìwọ́de to waye ni gbagede Tiananmen Square n'ilu Beijing, eyi to mu ọpọlọpọ ẹ̀mí lọ lọdun 1989. Àwùjọ agbaye si fi iya jẹ China nitori eyi. Iṣẹlẹ naa fà rògbòdìyàn ninu ẹgbẹ́ oṣelu Communist. Nípasẹ̀ rẹ si ni Zemin fi gba igbega si ipo adari China. Saaju iyansipo rẹ, oju ẹni ti ko ja fafa ni wọn fi má n wo Zemin, nitori pe o fẹ́ràn láti má ṣe nkan ni ilana to tọ. Sugbọn wọn yan sípò nítorí ireti pe yoo da ìṣọ̀kan pada. Labẹ isakoso rẹ, ọ̀rọ̀ ajé China l'agbara si, egbẹ́ oselu Communist di ipo agbara mú ṣinṣin, China sì wa ni ipo to yẹ ko wa lori igbelewọn àwọn orile-ede to ni agbara lagbaye.	https://www.bbc.com/yoruba/articles/ce517jz8d3ko
religion	TB Joshua Burial: Wolii Synagogue SOAN jẹ́ Akàndá ẹ̀dá- Oba Enitan Ogunwusi, Ooni Ile Ife	Ifẹ ni akoja ofin, eyi ti Wolii TB Joshua ni lọpọlọpọ- Olori Naomi Ogunwusi Lẹyin o rẹyin, Wolii Temitope Balogun Joshua wọ kaa ilẹ lọ sinmi. Opọlọpọ awọn eekan ilu lo peju pesẹ sibi ayẹyẹ eto ikẹyin ti wọn se fun olori ijọ Synagogue SOAN naa. Olori Naomi Silekunola to soju Ooni ti Ile Ife sapejuwe Wolii naa bi alaanu  ti o nifẹ ara ilu pupọ. Oloye Aladun, Oloye Zaki ti Akoko ni ipinle Ondo ti Wolii TB Joshua ti wa naa ba BBC Yoruba sọrọ lorukọ awọn oloye to ku ti wọn jọ wa si Eko. O sọrọ nipa ipa ribiribi ti Wolii TB Joshua ko ni Arigidi Akoko ati ohun to se laye awọn ara ilu Akoko. Bisoobu Tunde Adegbite to jẹ alaga ẹgbẹ ọmọleyin Jesu CAN ni ipinlẹ Eko naa sọrọ pupọ lori Wolii TB Joshua. Bisoobu naa salaye pe TB Joshua pa ọpọlọpọ lerin nigba aye rẹ. Koda, o salaye bi Wolii naa se bẹrẹ iṣẹ iranṣẹ rẹ ko to di nla bayii ni Eko. Aposle Abiodun Sanya Olu to ṣoju alaga Christian Association of Nigeria lapapo CAN Nigeria naa sọrọ nipa oloogbe TB Joshua. Apostle ni sebi orukọ Jesu ni TB Joshua fi n se gbogbo nakn to n se laye ki ọlọjọ to de. O ni nitootọ TB Joshua ko darapọ mọ ẹgbẹ ọmọleyin Kristi CAN sugbọn o n ṣiṣẹ iyanu loruko Jesu naa ni. Apostle Abiodun ni adura lo ku ki awa ti a wa laye maa gba lori iṣẹ ọwọ wa ati nigba ti ọlọjọ ba de.	https://www.bbc.com/yoruba/57794212
politics	Adeleke, èsì ìbò fihàn pé aráàlú fẹ́ràn rẹ̀, jọ̀ọ́ san oore padà fún wọn - Ooni	Ooni Ile Ife, Ọba Adeyeye Enitan Ogunwusi Ojaja keji, ti ki Sẹnetọr Ademola Adeleke , to jawe olubori ninu eto idibo sipo gomina labẹ asia ẹgbẹ oṣelu PDP ku oriire. Ooni sọ pe ki gomina tuntun naa gbiyanju lati ko gbogbo araalu mọra, lai fi ti ẹgbẹ tabi awọn alatako ṣe. Ninu atẹjade kan to fi ṣọwọ si awọn akọroyin lati ọwọ agbẹnusọ rẹ, Otunba Moses Olafare ni Ọba Ogunwusi ti fi ọrọ naa lede. Gẹgẹ bii ohun ti Ooni sọ, esi idibo naa fi han pe awọn eeyan ipinlẹ Osun fẹran Adeleke gidi. Ọba alaye naa ni o si yẹ ki gomina tuntun ọhun san oore pada fun wọn nipa ṣiṣe awọn ohun ti yoo mu ara rọ awọn araalu. Atẹjade naa ni “Kii ṣe igba akọkọ ti Adeleke yoo dije ree, aṣeyọri rẹ ninu eto idibo yii jẹ ọna kan gboogi fun lati mu gbogbo awọn ileri to ti se fun awọn araalu lasiko ipolongo ibo rẹ ṣẹ.” “Adeleke gbọdọ ri daju pe awọn araalu, paapaa awọn eeyan igberiko jẹ mudun-mudun ijọba awarawa, ti wọn fi ibẹru Ọlọrun ati ifẹ araalu dari.” Ọọni tẹsiwaju pe Adeleke, to wa lati idile gbajumọ, ti kii si ṣe majesin ninu eto oṣelu, gbọdọ ṣọra fun awọn gbọyisọyi ti yoo gbiyanju lati kọ ẹyin rẹ si awọn ti wọn n wo gẹgẹ bii alatako ninu oṣelu. Ẹwẹ, Ojaja keji tun kan sara si gomina Gboyega Oyetola fun iwa ọmọluabi to wu lẹyin to padanu anfani rẹ lati ṣe gomina fun saa keji lẹyin eto idibo naa. Ooni sọ pe idunnu lo jẹ fun oun bi Oyetola ṣe mu ileri to ṣe lasiko ti awọn oludije n tọwọ bọwe adehun alaafia ṣẹ, ti ko si wu iwa oloṣelu oni jagidijagan lẹyin to lulẹ lẹyin eto idibo naa. O ni “Gomina Oyetola tọwọ bọwe adehun Alafia naa pẹlu awọn oludije mejila miran, nibi to ti ṣeleri lati wu iwa ọmọluabi lasiko ati lẹyin eto idibo, o si ṣe bẹẹ, eyii jẹ ohun iwuri nla fun awọn ori ade, o si yẹ ki a gboriyin fun.” Ooni pari ọrọ rẹ pẹlu ọrọ idupẹ si awọn oludibo ti ko fa wahala kankan ṣaaju, lasiko, ati lẹyin eto idibo naa. Lẹyin naa lo ni ti wọn ba tẹsiwaju lati maa wu iwa ọmọluabi bẹẹ, ipinlẹ Osun yoo goke agba, awọn araalu yoo si jere eto ijọba awarawa. Ọ̀dọ́mọkùnrin kan, ẹni ọdún mẹ́ẹ̀dọ́gbọ̀n ti pàdánù ẹ̀mí rẹ̀ lẹ́yìn tó já sí kàǹga ní ìpínlẹ̀ Kwara. Banji Adebayo ti agboolé Ile-Nla ní Omu-Aran, ìjọba ìbílẹ̀ Irepodun pàdánù ẹ̀mí rẹ̀ sínú kàǹga náà lẹ́yìn tí ẹsẹ̀ rẹ̀ yẹ̀ sínú kàǹga náà. Ní nǹkan bí ago márùn-ún àbọ̀ ìdájí ni Banji fẹ́ pọnmi nínú kàǹga náà ṣùgbọ́n tí ẹsẹ̀ rẹ̀ dédé yọ̀ tó sì kó sínú kàǹga náà. Nígbà tó ń kéde ìṣẹ̀lẹ̀ láabi náà, agbẹnusọ iléeṣẹ́ panápaná ìpínlẹ̀ Kwara, Hassan Adekunle ní nígbà tí àwọn ma fi yọ ọkùnrin náà kúrò nínú kàǹga, ẹ̀mí rẹ̀ ti bọ́. Adekunle ní àwọn ti gbé òkú Banji Adebayo lé àwọn mọ̀lẹ́bí rẹ̀ lọ́wọ́. Bákan náà ló rọ àwọn ènìyàn láti máa ṣe jẹ́jẹ́ nídìí iṣẹ́ òòjọ́ wọn.	https://www.bbc.com/yoruba/articles/c4nzxxrnvmro
religion	Mummy GO: Mummy GO ní ẹ̀ṣọ́ ara òun le ra ilé bàbá ẹlòmíì, òun fi gbogbo rẹ̀ sílẹ̀ ni	"Gbajúgbajà Ajíyìnrere Funmilayo Adebayo, tí ọ̀pọ̀lọpọ̀ mọ̀ sí Mummy G.O. tún ti gbé tuntun yọ lórí àwọn ọ̀rọ̀ tó máa ń sọ nígbà tó bá ń wàásù. Fọ́nrán tuntun mìíràn tó tún gbòde kan báyìí nípa Mummy GO, ní èyí tó tí ń fesi fun àwọn ènìyàn tó ń sọ̀rọ̀ si lórí pé kìí lo ẹ̀ṣọ́ ara. Nínú fọ́nrán fídíò náà, Mummy GO ní, ní ayé tí òun kọ́kọ́ wá, òun fẹ́ràn láti máa lo ẹ̀ṣọ́ ara púpọ̀ tí òun sì máa ń rà wọ́n lọ́pọ̀lọpọ̀. Mummy GO fesi pada fun awọn to ni kii lo ẹṣọ ara: ""Ta ló sọ pé mi ò fẹ́ràn lílo ẹ̀ṣọ́ ara, nígbà tí mò ń ṣiṣẹ́ gbígbé egbògi olóró cocaine, àwọn ohun ẹ̀ṣọ́ ara tí mo kó jọ, le ra ilé bàbá ẹlòmíràn."" ""Mo fẹ́ràn kí n máa rà wọ́n lọ́pọ̀lọpọ̀, àwọn ẹ̀ṣọ́ ara tí mo ní nígbà náà, tí a bá gbe lé òdiwọ̀n nísìnyí, yóò tó ọ̀dúnrún mílíọnù náírà."" ""Amọ mo jọ̀wọ́ rẹ̀ kalẹ̀ nítorí ìjọba ọ̀run tí gbogbo wa ń wá"" Ajihinrere naa tẹ siwaju pe awọn ọmọ ijọ oun ko padanu ohunkohun gẹgẹ bi oun ti se sẹyin, ni aye ti oun kọkọ wa. O ni ""Ki lẹ ti i padanu, ẹ ko ti i padanu ohunkohun rara, tori naa lẹ se n mu omulomu, mo ti padanu ohun to pọ ju sẹyin. Ki eeyan ji laarọ bayii, ko maa gbọ gbọngaun gbọngaun, alaati owo wo lo n de, miliọnu lo n wọle sinu apo asuwọn owo mi nile ifowopamọ si ori foonu mi. Owo cocaine niyẹn. Mo n lọ si ile igbafẹ lorisirisi, awọn ọmọ to n se oloso yoo jade lọ ni alẹ, o pẹ ti mo ti n gba idamẹwa. Awọn ọmọ alaristo, awọn ọmọ alasẹwo, wọn maa san idamẹwa fun iya wọn. Mo maa n gba owo lọwọ wọn. Owo ko tan lọwọ mi ri, ti owo mi nile ifowopamọ ba ku ọgbọn miliọnu naira, maa ma gbọn kiri ni pe ko si owo. Maa tun ran awọn ọmọ jade pe fun isẹ adigunjale, mo wa ni mo di atunbi, mo fi gboogbo rẹ silẹ, mo wa gba kamu, mo n se bii ọnọ ti iya rẹ n saisan. Ẹyin tun wa n sọ pe fake, ayederu ni mi, nnkan n se ẹ ni? Ori rẹ yọ ẹ ti n ko se ogidi, boya n ba ti wa ja ile rẹ ni ole, ki n fi ibọn tu gbogbo ori rẹ danu."" Mummy GO ni kii lo yẹri eti, ẹgba ọrun tabi ti ọwọ, ti awọn eeyan si maa n lero pe ko nifẹ lati maa lo awọn ẹsọ ara yii ni. Amọ nigba to wa kede pe oun ti ni awọn esọ ara yii si, ti oun si maa n lo wọn pupọ nigba kan ti oun n gbe oogun oloro, ero awọn eeyan lori ayelujara se ọtọọtọ lori ọrọ naa. Bakan naa ni wọn tun n fesi lori ohun to sọ pe oun maa n gba idamẹwa lọwọ awọn asẹwo ati adigunjale. Awọn eeyan kan ni se lo yẹ ki ileesẹ Ọlọpaa gbe Mummy GO nitori funra ara rẹ lo n jẹwọ ẹsẹ to ti da sẹyin. Awọn eeyan miran ni nigba wo ati ni ọdun wo ni mama oniwaasu yii gbe egboogi oloro Cocaine? Wọn ni se nigba aye to wa yii ni abi ni aye atijọ to ti wa tẹlẹ, gẹgẹ bo se maa n sọ tẹlẹ? Awọn miran tilẹ n beere pe gbogbo awọn eeyan ti mama oniwaasu yii ti kọ nisẹ tẹlẹ, ki lo de ti wọn ko fi bọ sita wa kin ọrọ rẹ lẹyin? Amọ awọn eeyan kan da lohun pe gbogbo awọn to sisẹ ibi tii pẹlu Mummy GO lo ti ku tan nitori pe ati to ti wa tẹlẹ, lo ti sẹ ẹsẹ naa, eyi to fẹẹ to ẹgbẹrun ọdun. Onírúurú fọ́nrán ló ti máa ń jẹ jáde lórí ẹ̀rọ ayélujára lórí àwọn ọ̀rọ̀ tí ó máa ń ti ẹnu Ajíyìnrere Funmilayo Adebayo jáde, pàápàá lórí ìjọba ọ̀run, tó sì máa ń fa awuyewuye láàárín àwọn ènìyàn. Nínú àwọn fọ́nrán yìí ni Mummy GO ti sọ pé òun ti wá ilé ayé nígbà kan rí àti pé kìí ṣe ilẹ̀ Adúláwọ̀ ni òun wà nígbà náà. Bakan naa lo tun máa ń sọ̀rọ̀ nípa bí ó ṣe lo ìgbésí ayé aláìnígbàgbọ́ lásìkò náà. Ọ̀pọ̀lọpọ̀ tilẹ̀ máa ń sọ pé Mummy GO, tó ni ilé ìjọsìn Rapture Proclaimer Evangelical Church of God, kò mọ ohun tí ó ń sọ à ti pé ó nílò ìtọ́jú dókítà. Funmilayo Adebayo ni orúkọ tí ìyá àti bàbá sọ ọ́ ṣùgbọ́n Mummy GO ni ọ̀pọ̀lọpọ̀ ènìyàn mọ̀ ọ́ sí nítorí àwọn ìwàásù rẹ̀. Ní ọjọ́ kẹẹ̀dógún, ọsù kẹfà ọdún 167 ni wọ́n bi. Ọmọ bíbí ìpínlẹ̀ Ekiti ni. Òun ni olùdásílẹ̀ ilé ìjọsìn Rapture Proclaimer Evangelical Church of God tó wà ní Iyana Ipaja ní ìpínlẹ̀ Eko. Nínú oṣù kìíní ọdún 2021 ní ìràwọ̀ rẹ̀ bẹ̀rẹ̀ sí ní tàn lórí ẹ̀rọ ayélujára nígbà tí àwọn ìwáàsù rẹ̀ tó dá lórí wíwá ìjọba ọ̀run gba ìgboro kan. Mummy GO ti ṣe ìgbéyàwó tí Ọlọ́hun sì fi àwọn ọmọ tá lọ́rẹ."	https://www.bbc.com/yoruba/afrika-60332728
religion	Coronavirus: Ẹ wo ọ̀nà tí àjàkálẹ̀ àrùn gbà mú àyípadà bá ìlànà ìjọ́sìn ní Ṣọ́ọ́ṣì àti Mọ́ṣálásí	Covid-19 ti awọn eniyan mọ si Coronavirus ti mu ayipada ba bi awọn eniyan ṣe n ṣe ẹsin kaakiri ile ijọsin awọn ọmọlẹyin Kristi lagbaye ati mọsalasi. Awọn ọmọlẹyin Kristi ati musulumi ni Saudi Arabia, Iran, Britain, Palestine, Pakistan, Tajikistan, Singapore ati Ghana ni wọn ti kilọ fun, lati yẹra kuro ni awọn ile ijọsin lati dẹkun itankalẹ aarun naa. Ọpọlọpọ awọn orilẹede lagbaye lo ti kilọ fawọn eniyan lati sọra fun bi wọn ṣe n kini ati bi wọn ṣe n jẹun lasiko yii. Saudi Arabia gbegile Umurah fọdun 2020: Ijọba ilẹ Saudi Arabia ti gbekile Umurah fun saa yii lọna ati gbogun ti arun Coronavirus. Umarah ni wọn n pe ni Hajj kekere ti awọn eniyan ma n wa fun to yatọ si irinajọ lọ si Mecca ti o ma n waye lọdọọdun. Agbẹnusọ fun minisita fun ọrọ abẹle lorilẹede naa ni, awọn n gbe igbeṣẹ naa lati ṣe atilẹyin fun igbesẹ ijba ilẹ naa ati ti agbaye lati wa ojutu si aarun naa. Nibayii eniyan meji lo ti lugbadi arun naa ni Saudi Arabia. Palestine wọgile irinajo afẹ sibudo ti wọn bi Jesu si: Ile ijọsin to wa ni Bethlehemu ti ọgọọrọ eniyan ma n lọ lọdọọdun, ti awọn ọmọlẹyin Kristi ti ma n ṣe ọjọ ibi Kristi ni wọn ti ti pa bayii, lati koju arun Coronavirus. Eyi ko ṣẹyin bi eniyan mẹrin ṣe lugbadi arun naa lorilẹede naa. Ijọba Palestine ti paṣẹ pe ki wọn ti gbogbo ile ijọsin, mọsalasi ati ile itura lọna ati dena awọn arinrinajo, ki wọn mase wọ orilẹede naa. Iran fofin de lilọ mọsalasi fun irun janmọ lọjọ Jimọ: Orilẹede Iran ti wọgile lilọ si mọsalasi ni Ọjọ Eti lati lọ gbadura lọna ati dena aarun naa. Kaakiri awọn ilu nla to wa lorilẹede ni wọn ti ti mọsalasi ni Ọjọ Eti. Aarẹ ilẹ Iran ni aarun naa n ṣe eniyan bi ala ni ati wi pe eniyan mejilelaadọrun lo ti ku nitori Coronavirus. Tajiskistan ni ki awọn muslumi gbadura ni ile wọn: Tajiskistan ti ko i tii ni aarun Coronavirus ti kilọ fun awọn eniyan wọn lati gbadura nile. Orilẹede to ni awọn eniyan to le ni miliọnu mẹsan ni ọpọlọpọ awọn eniyan to jẹ ẹlẹsin musulumi. Bakan naa ni wọn ti ti ibode wọn pẹlu China ati Afganistan, bẹẹ ni wọn ti kọ lati jẹ ki awọn ara ilẹ South Korea, Iran tabi Italy wọ orilẹede wọn. Kò sí Ounjẹ Alẹ Oluwa mọ ni Ile Ijọsin Aguda ni Ilẹ Gẹẹsi Ile Ijọsin Aguda ti kilọ fun awọn ọmọ ijọ wọn lati sọra fun pipin Ounjẹ Alẹ Oluwa ni ile ijọsin nitori ewu itankalẹ aarun Coronavirus. Adari Ijọ Ajuda ni ile Gẹẹsi ti fi atẹjade ati eto lede bi wọn yoo ṣe ma a ṣe ẹsin lorilẹede naa. Bakan naa ni wọn paṣẹ fun ẹnikẹni to ba wukọ abi to n sin lati joko sile wọn, ki wọn ma si gba aago ti wọn fi n pin ounjẹ alẹ oluwa. Bakan naa ni ẹgbẹ awọn musulumi nilẹ Gẹẹsi naa paṣẹ fun awọn musulumi tẹle ofin ijọba lori ajakalẹ aarun Coronavirus ati ọna ati dena rẹ. Oye awọn ti aarun naa ti ran ni Ilẹ Gẹẹsi ti jẹ ọgọrun ati mejidinlogun (116).	https://www.bbc.com/yoruba/media-51764600
entertainment	Nkechi Blessing: Mi ò gbá ẹ mú nígbà tóo dákú níbí ìsìnkú Mama Nkechi tórí ... - Toyin Abraham	"Lọjọ Satide nibi ti gbajugbaja oṣere Nkechi Blessing-Sunday ti n ṣe eto isinku iya rẹ, oloogbe Gloria Sunday lo ti dede ṣubu wọọ silẹ. Oṣerebinrin naa ti farasin loju opo ayelujara fun igba diẹ koda to pa awọn nkan to ti fi soju opo Instagram rẹ rẹ tabi yọ wọn kuro lati bu ọla fun iya rẹ to dagbere faye lọjọ kẹtalelogun oṣu kẹsan. Aworan meji pere lo wa loju opo Instagram Nkechi lọwọlọwọ to si jẹ pe ti iya rẹ nikan ni ati atjade kan to ti  pere to ti gbadura pe ""Ọlọrun ma jẹ ki iṣoro mi bo igbagbọ mi mọlẹ lorukọ Jesu... Amin"". Amọ gẹgẹ bi wọn ṣe n sin oku iya rẹ lọjọ Abamẹta ọjọ Kẹrindinlogun ni ilu Eko nibi ti oun atawọn eeyan kan jọ wa lo ti dede daku to ṣubu lulẹ. Ọpọlọpọ awọn akẹgbẹ rẹ ninu iṣẹ Tiata, ẹbi atawọn ọrẹ rẹ lo peju sibi eto isinku iya rẹ ti wọn si ti n fi aworan ati fidio bi ohun gbogbo ṣe lọ sita. Tùẹ̀, èsì yín ò jẹ wá! Ohun mẹ́rin tuntun táa ń bèrè lọ́wọ́ Òṣèré Odunlade àti TAMPAN rèé bí bẹ́ẹ̀ kọ́ - THURIST Nkechi Blessing sọ̀rọ̀ nípa ikú ìyá rẹ̀, ó tún tú àṣírí kàbìtì nípa ìhùwàsí ara rẹ̀ táyé kò mọ̀ A pàdánù Ìyá Nkechi Blessing láìpẹ yìí- Toyin Abraham Wọ́n fipá bá mi lòpọ̀ tán, díẹ̀ ló kù - Nkechi Blessing Àbọ̀ wá bá ni ọ̀rọ̀ Iyabo Ojo àti Yomi Fabiyi lórí ọ̀rọ̀ bàbá Ijẹsha - Damola Olatunji, ẹgbẹ́ TAMPAN Nkechi Blessing ò lè fẹ̀sùn ibálòpọ̀ láti gba ""role"" kàn mí láyé! Tó bá dán an wo... - Damola Olatunji Lara fidio naa ti wọn fi sita ni ọkan nigba ti awọn agboku n gbe posi iya rẹ jade ti Nkechi daku. Fidio naa ṣafihan bi awọn mọlẹbi ati ọrẹ rẹ to wa nibẹ n gbiyanju lati jii dide pada. Ṣe ni Nkechi Blessing ti irẹpọ aarin oun ati iya rẹ wọ ara gidi gan gẹgẹ bo ṣe sọ n sọkun pẹẹrẹpẹrẹ lori posi iya rẹ to si n tun n kede ifẹ rẹ fun Mama Nkechi bo ṣe maa n pee. ""Ẹ fi mi silẹ, ẹ ma sọ fun mi pe ki n ma sọkun o, Mama, fi mi silẹ, mo ti ro wipe ẹ maa ji dide lonii. Ẹ jọwọ ẹ ma jẹ kawọn eeyan ibi yii ri mi mu, ẹ jọwọ ẹ maa ṣọ emi atawọn aburo mi o..."" Eyi ni awọn ọrọ ti oṣere Nkechi Blessing n sọ bo ṣe n sọkun. Ọkan lara awọn ọrẹ rẹ to tun jẹ akẹgbẹ rẹ, toyin Abraham fi fidio naa sita to si kọ ọrọ itunu ranṣẹ si Nkechi pe bo tilẹ jẹ pe oun naa ti la iru ri kọja ri, ko sẹni to lee ṣalaye ilakọja tirẹ amọ ko jẹ bẹrẹ si ni kuro lọkan rẹ eyi tii ṣe igbesẹ akọkọ. Ninu awọn fidio mii la ti pada rii ti oṣere naa n ba awọn alabayọ rẹ jo papọ bii Toyin Abraham, Iyabo Ojo, Woli Arole, Pretty Mike ati bẹẹ lọ. Nkechi ti ṣaaju sọ nipa bi oun ṣe ti kọ ọrọ kan sita ri pe oun lo maa n ṣe fawọn eeyan ko sẹni to maa n ṣe fun oun. Amọ lasiko ti iya rẹ ku yii o n dupẹ lọwọ awọn to dide fun un to si tun ni ọpẹ mii n bọ. ""Mi o tilẹ na owo kankan bayii to jẹ temi. Kii ṣe ti pe mo ni o amọ Ọlọrun a ya gbogbo yin lẹnu pẹlu ibukun Fun igba diẹ bayii ni nkechi Blessing ti n ni oniruuru fa ki n faa ọrọ lori ayelujara pẹlu awn oṣere akẹgbẹ rẹ mii. Báyìí ni mo ṣe san nínú oore Ọlọ́run tó fi Kábíyèsì Ooni ti Ile Ife ta èmi Silekunola lọ́rẹ - Olorì Wòlíì Naomi Ìwádìí ti bẹ̀rẹ̀ lórí fídíò tó sàfihan ọlọ́pàá tó fí ìyà jẹ aráàlú kan tórí N25,000 - Iléeṣẹ́ Ọlọpàá ""Mo ti pa ọmọdé mẹ́wàá, mo sì ń mu ẹ̀jẹ̀ wọn"" ""Ìbejì ní wá ṣùgbọ́n àyẹwò DNA ní baba ọtọ́ọ̀tọ̀ ló bí wà"" Àwọn obìnrin ń ṣe igbéyàwó pẹ̀lú igi láti ṣààmì ètò ìdàgbàsókè ìlú wọn"	https://www.bbc.com/yoruba/58944349
